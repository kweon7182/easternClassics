\documentclass{easternClassics}
\usepackage{kotex}

\setmainfont        {Noto Serif KR Regular}[Scale=3.9]
\setmainhanjafont   {Noto Serif JP Regular}[Scale=3.9]
\setmainfallbackfont{Noto Serif SC Regular}[Scale=3.9]
\newfontfamily{\hangulMain}   {Noto Sans KR Medium}[Script=Hangul,Scale=3.9]
\newfontfamily{\hangulComment}{Noto Sans KR}       [Script=Hangul,Scale=3.9]

\setCharOption{main}   {}           {xshift=0.1cm}
\setCharOption{main}   {hangul}     {font=\hangulMain}
\setCharOption{main}   {ideograph}  {scale=0.95}
\setCharOption{comment}{}           {scale=7/9,xscale=0.7,xshift=0.05cm}
\setCharOption{comment}{hangul}     {font=\hangulComment}
\setCharOption{comment}{hangul.tone}{scale=0.9,xscale=9/7,xshift=0.15cm}
\setCharOption{center} {}           {scale=0.64}
\rightAlignedPronunciation
\setHangulMode{2}

\內餘白{}{}{0.1}{0.15} 
\四周單邊{0.1}
\半郭{21}{16}
\無界{0.05}
\半葉{15}{8}
\黑口{1/3}{4.5}{4.5}
\魚尾{firstTail}{firstTail}
\版心{4/3}
\版心字間{1.05}
\版心題位置{0.75}
\張次位置{0.75}

\def\券#1#2{\文[parsing.assistIdeograph(3)]{[chapter|#1]#2}\文{[newColumn]}}
\def\本    {\文[parsing.assistIdeograph(1)]}
\def\註#1  {\文{[comment|#1]}}

\begin{document}
\券{釋譜二十四}{釋셕〮譜봉〯詳쌰ᇰ節져ᇙ〮第뗭〮廿ᅀᅵᆸ〮四ᄉᆞᆼ〮}
\本{世솅〮尊존이〮 涅녀ᇙ〮槃빤ᄒᆞ〮거〮시ᄂᆞᆯ〮 外ᅌᅬᆼ〮道또ᇢ〯ᄃᆞᆯ〮히〮 깃거〮 닐오〮ᄃᆡ〮 瞿꿍曇땀이〮 이 시ᇙ저긘〮 敎교ᇢ〮法법〮이〮 블〮ᄀᆞᆮ〮ᄒᆞ〮더니〮 이〮제 ᅀᅡ〮 아니〮오라〮아〮 ᄢᅳ〮리라〮 ᄒᆞ〮거늘〮 梵뻠〮王ᅌᅪᇰ과〮 帝뎽〮釋셕〮과〮 天텬王ᅌᅪᇰᄃᆞᆯ〮히〮 다〯 와〮 大땡〮迦강葉셥〮ᄭᅴ〮 請쳐ᇰ〯호〮ᄃᆡ〮 如ᅀᅧᆼ來ᄅᆡᆼ 正져ᇰ〮法법〮眼ᅌᅡᆫ〯ᄋᆞ〮로〮 尊존者쟝〯ᄭᅴ〮 付붕〮 屬죡〮ᄒᆞ〮시니〮 어셔 結겨ᇙ〮集찝〮ᄒᆞ〮쇼셔〮 그 저긔〮 迦강葉셥〮이〮 彌밍盧롱山산우희〮 사〯ᄅᆞᆷ브〮려 투ᇰ부〮플〮 티〮라〮 ᄒᆞ니〮}
\註{彌밍盧롱山산ᄋᆞᆫ〮 須 슝彌밍山산이〮라〮}
\本{그붑〮소리〮예셔〮 마〯ᄅᆞᆯ〮 닐오〮ᄃᆡ〮 부텻 無뭉學ᅘᅡᆨ〮弟똉〯子ᄌᆞᆼ〯 一ᅙᅵᇙ〮千쳔이〮 摩망竭꺼ᇙ〮提똉國귁〮 上쌰ᇰ〮茆모ᇢ城쎠ᇰ畢비ᇙ〮鉢바ᇙ〮羅랑堀코ᇙ〮로〮모다〮 오라〮 ᄒᆞ〮더라〮 阿ᅙᅡᆼ闍썅世솅〮王ᅌᅪᇰ〮ᄋᆞᆯ〮 請쳐ᇰ〯ᄒᆞ〮야〮 檀딴 越워ᇙ〮外ᅌᅬᆼ〮護ᅘᅩᆼ〮ㅣ ᄃᆞ외에〮 ᄒᆞ〮야〮}
\註{檀딴越ᅌᅯᇙ〮은〮 布 봉〮施싱ᄒᆞ〮야〮 貧빈窮꾸ᇰ바ᄅᆞ〮ᄅᆞᆯ〮 걷〯낼〯씨〮니〮 施싱主즁〯를〮 檀딴越ᅌᅯᇙ〮이〮라〮 ᄒᆞ〮ᄂᆞ〮니  라〮 外ᅌᅬᆼ〮護ᅘᅩᆼ〮ᄂᆞᆫ〮 밧고로〮 護ᅘᅩᆼ〮持띵ᄒᆞᆯ씨〮라〮}
\本{부텻 遺ᄋᆔᆼ敎교ᇢ〮ᄅᆞᆯ〮 結겨ᇙ〮集찝〮ᄒᆞ〮더니〮}
\註{遺ᄋᆔᆼᄂᆞᆫ〮 기틸〮씨〮라〮}
\本{阿ᅙᅡᆼ難난이〮 出츄ᇙ〮家강ᄒᆞᆫ 後ᅘᅮᇢ〯로〮 스〮므〮나ᄆᆞᆫ〮ᄒᆡ〮ᄅᆞᆯ〮 부텨졷ᄌᆞᄫᅡ〮 이셔〮 듣ᄌᆞᄫᅳᆫ〮 이〯리 ᄆᆞᆺ〮하〯ᄃᆡ〮 無뭉學ᅘᅡᆨ〮功고ᇰ夫붕에〮 몯〯미처〮 잇더〮니〮 이〮 結겨ᇙ〮集찝〮ᄒᆞᇙ저긔〮 迦강葉셥〮이〮 여슷〮  가짓〮 罪쬥〯로〮 브ᇫ여〮내〯텨〮늘〮}
\註{여슷〮가짓〮罪쬥〯ᄂᆞᆫ〮 ᄒᆞ나핸〮  겨〯집 出츄ᇙ〮家강케〮ᄒᆞ〮야〮 부텻 正져ᇰ〮法법〮이〮 五ᅌᅩᆼ〯百ᄇᆡᆨ〮ᄒᆡ〮 滅며ᇙ〮ᄒᆞ긔〮 호〮미오〮 둘〯헨〮  부톄〯 드ᇰ 알패〮라〮ᄒᆞ〮샤 믈〮 가져〮오라〮 ᄒᆞ〮야〮시ᄂᆞᆯ〮 아니〮 받ᄌᆞᄫᅩ〮미오〮 세〯헨〮 부톄〯 神씬  足죡〮 닷고〮ᄆᆞᆯ〮 닐어〮시ᄂᆞᆯ〮 ᄌᆞᆷᄌᆞᆷ코〮 對됭〮答답〮 아니〮ᄒᆞ〮ᅀᆞᄫᅩ〮미오〮 네〯헨〮 부텻 僧스ᇰ伽 꺙梨링 드듸〮ᅀᆞᄫᅩ〮미오〮 다ᄉᆞ〮샌〮 겨〯집ᄃᆞᆯ〮ᄒᆞᆯ〮 부텻 陰ᅙᅳᆷ藏짜ᇰ〮相샤ᇰ〮보〮ᅀᆞᆸ긔〮 호〮미오〮  여스〮센〮 아〯랫〮結겨ᇙ〮이〮 몯〯 다〯 업〯수〮미라〮}
\本{阿ᅙᅡᆼ難난이〮 내〯ᄃᆞ라〮 ᄒᆞᆫ 수프〮레〮 가〮 안자〮이셔〮 上쌰ᇰ〮地띵〮定뗘ᇰ〮을〮 니겨〮 혀근〮 結겨ᇙ〮을〮 다〯 ᄠᅥ러〮ᄇᆞ려〮 阿ᅙᅡᆼ 羅랑漢한〮果광〯ᄅᆞᆯ〮 證지ᇰ〮ᄒᆞ고〮 結겨ᇙ〮集찜〮ᄒᆞ〮ᄂᆞᆫ 門몬밧긔〮 와〮 들〮아〮지라〮 ᄒᆞ〮야ᄂᆞᆯ〮 迦강葉셥〮이〮 닐오〮ᄃᆡ〮 ᄒᆞ마〮 無뭉學ᅘᅡᆨ〮ᄋᆞᆯ〮 得득〮호〮라〮 ᄒᆞ〮거든〮 門몬ᄢᅵ〮ᄆᆞ로〮 들〮라〮 ᄒᆞ〮야 ᄂᆞᆯ〮 阿ᅙᅡᆼ難난이〮 즉〮자히〮 ᄢᅵ〮ᄆᆞ로〮 드〮러 大땡〮衆쥬ᇰ〮ᄭᅴ〮 禮롕〯數숭〮ᄒᆞᆫ대〮 迦강葉셥〮이〮 阿ᅙᅡᆼ難난ᄋᆡ〮 머리〮 ᄆᆞ니〮며〮 닐오〮ᄃᆡ〮 내〮 부 러〮 너를〮 어셔 得득〮道또ᇢ〯ᄒᆞ게〮 ᄒᆞ〮다니〮 츠  기 너기〮디〮 말〯라〮 ᄒᆞ〮더라〮 迦강葉셥〮이〮 優ᅙᅮᇢ婆빵離링ᄅᆞᆯ〮 請쳐ᇰ〯ᄒᆞ〮야〮 부텻律류ᇙ〮藏짜ᇰ〮ᄋᆞᆯ〮 모도〮고〮 阿ᅙᅡᆼ難난이〮ᄅᆞᆯ〮 ᄒᆞ〮야〮 부텻 經겨ᇰ藏짜ᇰ〮ᄋᆞᆯ〮 모도〮더니〮 阿ᅙᅡᆼ難난이〮 座쫭〮애〮 올아〮 아ᇇ거늘〮 모댓〮ᄂᆞᆫ 사〯ᄅᆞ미〮 疑ᅌᅴᆼ心심ᄋᆞᆯ〮 세〯가지〮로〮 호〮ᄃᆡ〮 ᄒᆞᆫ 疑ᅌᅴᆼ心심ᄋᆞᆫ〮 부톄〯 아니〮 다시〮 나〮신가〮 ᄒᆞ고〮 ᄯᅩ〮 ᄒᆞᆫ 疑ᅌᅴᆼ心심ᄋᆞᆫ〮 다ᄅᆞᆫ世솅〮界갱〮옛〮 부톄〯 아니〮 오〮  신가〮 ᄒᆞ고〮 ᄯᅩ〮 ᄒᆞᆫ 疑ᅌᅴᆼ心심ᄋᆞᆫ〮 阿ᅙᅡᆼ難난이〮 ᄒᆞ마〮 부톄〯ᄃᆞ왼가〮 ᄒᆞ〮더니〮 阿ᅙᅡᆼ難난이〮 닐오〮ᄃᆡ〮 如ᅀᅧᆼ是씽〯我앙〯聞문이〮라〮 ᄒᆞ 니〮 모ᄃᆞᆫ〮 疑ᅌᅴᆼ心심이〮 다〯 훤히 업〯스〮니라〮}
\註{如ᅀᅧᆼ는〮 道또ᇢ〯理링〯예〮 맛〮다ᇰ〮ᄒᆞᆫ 마〯리오〮 是씽〯ᄂᆞᆫ〮 올〮ᄒᆞᆯ씨〮오〮 我ᅌᅡᆼ〯聞문은〮 내〮 드를씨〮  니〮 如ᅀᅧᆼ是씽〯我ᅌᅡᆼ〯聞문은〮 如ᅀᅧᆼᄒᆞ며〮 是씽〯ᄒᆞᆫ 法법〮을〮 내〮 부텨ᄭᅴ〮 듣ᄌᆞᄫᅩ〮라〮 ᄒᆞ〮논  마〯리라〮}
\本{○初총祖종〯迦강葉셥〮尊존者쟝〯ㅣ 正져ᇰ〮法법〮으〮로〮 阿ᅙᅡᆼ難난이〮 맛디〮고〮}
\註{祖종〯ᄂᆞᆫ〮 한〮아비〮니〮 부텻 法법〮 뎐디ᄒᆞ〮야〮 니ᅀᅥ〮 ᄂᆞ려〮오〯미〮 한〮아비〮 짒 일〯 뎐디ᄒᆞ〮야〮  子ᄌᆞᆼ〯孫손애〮 니ᅀᅥ〮 ᄂᆞ려〮오〯미〮 ᄀᆞᆮ〮ᄒᆞᆯᄊᆡ〮 祖종〯ㅣ라〮 ᄒᆞ니〮라〮 西솅天텬ㄷ 祖종〯師ᄉᆞᆼ  ㅣ 스〮믈〮 여들〮비니〮 摩망訶항迦강葉셥〮尊존者쟝〯와〮 阿ᅙᅡᆼ難난尊존者쟝〯와〮 商 샤ᇰ那낭和ᅘᅪᆼ修슈ᇢ尊존者쟝〯와〮 懮ᅙᅳᇢ波방毱꾹〮多당尊존者쟝〯와〮 提똉多당迦 강尊존者쟝〯와〮 彌밍遮쟝迦강尊존者쟝〯와〮 婆빵須슝密미ᇙ〮尊존者쟝〯와〮 佛뿌ᇙ〮  陀땅難난提똉尊존者쟝〯와〮 伏뽁〮駝땅密미ᇙ〮多당尊존者쟝〯와〮 脅헙〮尊존者쟝〯  와〮 富붕〮那낭夜양〮奢샹尊존者쟝〯와〮 馬망〯鳴며ᇰ尊존者쟝〯와〮 迦강毗땡摩밍羅 랑尊손者쟝〯와〮 龍료ᇰ樹쓩〮尊존者쟝〯와〮 迦강那낭提똉婆빵尊존者쟝〯와〮 羅랑睺ᅘᅮᇢ〮羅랑多당尊존者쟝〯와〮 僧스ᇰ伽꺙難난提똉尊존者쟝〯와〮 伽꺙耶양舍샹〮  多당尊존者쟝〯와〮 鳩구ᇢ摩망羅랑多딩尊존者쟝〯와〮 闍썅夜양〮多당尊존者쟝〯  와〮 婆삥修슈ᇢ盤빤頭뚜ᇢ尊존者쟝〯와〮 摩망拏낭羅랑尊존者쟝〯와〮 鶴ᅘᅡᆨ〮勒륵〮那 낭尊존者쟝〯와〮 師ᄉᆞᆼ子ᄌᆞᆼ〯尊존者쟝〯와〮 婆삥舍샹〮斯ᄉᆞᆼ多당尊존者쟝〯와〮 不부ᇙ〮  如ᅀᅧᆼ密미ᇙ〮多당尊존者쟝〯와〮 般반若ᅀᅣᆼ〯多당羅랑尊존者쟝〯와〮 菩뽕提똉達따ᇙ〮  磨망왜〮라〮 이〮菩뽕提똉達따ᇙ〮磨망大땡〮師ᄉᆞᆼㅣ 東도ᇰ土통〯애〮 나〮와〮 東도ᇰ土통〯ㅅ  初총祖종〯ㅣ ᄃᆞ외니〮 東도ᇰ土통〮ㅅ 祖종〯師ᄉᆞᆼㅣ ᄯᅩ〮 여스〮시니〮 菩뽕提똉 達딿磨 망大땡〮師ᄉᆞᆼ와〮 慧ᅘᆒᆼ〮可캉〮 大땡〮祖종〯禪쎤師ᄉᆞᆼ와〮 僧스ᇰ璨찬〮 鑑감〮智딩〮禪쎤師ᄉᆞᆼ와〮 道또ᇢ〯信신〮 大땡〮醫ᅙᅴᆼ禪쎤師ᄉᆞᆼ와〮 弘ᅘᅬᆼ忍ᅀᅵᆫ〯 大땡〮滿만〯禪쎤師ᄉᆞᆼ와〮 慧ᅘᆒᆼ〮  能느ᇰ 大땡〮鑑감〮禪쎤師ᄉᆞᆼ왜〮라〮}
\本{忉도ᇢ利링〮天텬에〮 올아〮 가〮 네〯 塔탑〮애〮 禮롕〯數숭〮ᄒᆞ〮ᅀᆞᄫᅡ〮 하〯딕〮ᄒᆞ〮 ᅀᆞᆸ고〮 世솅〮尊존ㅅ 僧스ᇰ伽꺙梨링夜ᅙᅴᆼᄅᆞᆯ〮 가지〮ᅀᆞᆸ고〮 鷄곙足죡〮山산애〮 가〮 滅며ᇙ〮盡찐〯定뗘ᇰ〮에〮 드〮러 이셔〮 彌밍勒륵〮下ᅘᅡᆼ〯生ᄉᆡᇰᄋᆞᆯ〮 기드〮리ᅀᆞᆸ〯ᄂᆞ〮니라〮 아〯래〮 阿ᅙᅡᆼ闍썅世솅〮王ᅌᅪᇰ이〮 迦강葉셥〮尊존者쟝〯ᄭᅴ〮  期끵約ᅙᅣᆨ〮호〮ᄃᆡ〮 尊존者쟝〯ㅣ 入ᅀᅵᆸ〮滅며ᇙ〮ᄒᆞ〮시ᇙ〮저긔〮 모로〮매〮 날〯ᄃᆞ려〮 니르쇼〮셔〮 ᄒᆞ〮 얫〮더니〮 迦강葉셥〮尊존者쟝〯ㅣ 鷄곙足죡〮山산애〮 가〯리라〮 ᄒᆞ〮야〮 阿ᅙᅡᆼ闍쌍世솅〮王ᅌᅪᇰㄱ 손〯ᄃᆡ〮 가니〮 王ᅌᅪᇰ이〮 마초〮아〮 자〮노 라〮 ᄒᆞ〮야〮 몯〯 보니〮 王ᅌᅪᇰㄱᄭᅮ〮메〮 집 보히〮 것 거늘〮 ᄭᆡ〮ᄃᆞ라〮 너교〮ᄃᆡ〮 다ᇰ다ᅌᅵ 迦강葉셥〮尊존者쟝〯ㅣ 入ᅀᅵᆸ〮滅며ᇙ〮ᄒᆞ〮시〮놋다〮 ᄒᆞ〮야〮  ᄆᆞᆯ도〮 몯〯 기드〮려 鷄곙足죡〮山산애〮 거러〮 ᄃᆞᄅᆞ니〮 그 뫼〯히〮 ᄒᆞ마〮 어우〮렛〮더라〮 迦강葉셥〮이〮 처〮ᅀᅥᆷ 그 뫼〯해〮 들〮쩌긔〮 닐오〮ᄃᆡ〮 阿ᅙᅡᆼ闍썅世솅〮王ᅌᅪᇰ이〮 오〮시〮거나〮 彌밍勒륵〮이〮 下ᅘᅡᆼ〯生ᄉᆡᇰ커〮시나〮 ᄒᆞ면〮 이〮 뫼〯히〮 열〯 리라〮 ᄒᆞ〮얫〮더니〮 阿ᅙᅡᆼ闍썅世솅〮王ᅌᅪᇰ이〮 가니〮 그 뫼〯히〮 열〯어늘〮 보니〮 迦강葉셥〮이〮 袈강裟상ᄅᆞᆯ〮 바다〮 드ᅀᆞᄫᅡ〮 고〮ᄌᆞ〮기 안자〮  잇거늘〮 王ᅌᅪᇰ이〮 울〯며〮 禮롕〯數숭〮ᄒᆞ고〮 나 니〮 그 뫼〯히〮 도로 어우〮니라〮}
\註{迦강葉셥〮尊존者쟝〯ㅣ 阿 ᅙᅡᆼ難난 尊존者쟝〯ᄭᅴ〮 法법〮 맛됴〮미〮 考코ᇢ〯王ᅌᅪᇰ 다ᄉᆞᆺ〮 찻ᄒᆡ〮 丙벼ᇰ〯辰씬〮 이〮라〮}
\本{○ 二ᅀᅵᆼ〮祖종〯 阿ᅙᅡᆼ難난尊존者쟝〯ㅣ 正져ᇰ〮法법〮으〮로〮 商샤ᇰ那낭和ᅘᅪᆼ修슈ᇢᄭᅴ〮 맛디〮 고〮 寂쪅〮滅며ᇙ〮에〮 드〮니라〮}
\註{阿ᅙᅡᆼ難난尊존者쟝〯ㅣ 寂쪅〮滅 며ᇙ〮에〮 드〮로미〮 厲롕〮王ᅌᅪᇰ 열〮ᄒᆞᆫ찻〮ᄒᆡ〮 癸ᄀᆔᆼ〯巳ᄊᆞᆼ〯ㅣ라〮}
\改行
\本{아〯래 부톄〯 阿ᅙᅡᆼ難난이〮 더브〮르〮시고〮 舍샹〮衛ᅌᅱᆼ城쎠ᇰ의〮 드〮르샤〮 乞크ᇙ〮食씩〮ᄒᆞ〮더〮 시니〮 긼〮ᄀᆞ〯ᅀᅢ〮 효ᄀᆞᆫ〮 아ᄒᆡ〮ᄃᆞᆯ〮히〮 ᄒᆞᆯᄀᆞᆯ〮 뫼화〮 지블〮 ᄆᆡᇰᄀᆞ〮라〮 두고〮 이〮ᄂᆞᆫ〮 몸〮채〮라〮 이〮ᄂᆞᆫ〮 翼의〮廊라ᇰ이〮라〮 이〮ᄂᆞᆫ〮 庫콩〮房빠ᇰ이〮라〮 ᄒᆞ고〮 ᄯᅩ〮 이〮ᄂᆞᆫ〮 쳔〯랴ᅌᅵ〮라〮 이〮ᄂᆞᆫ〮 穀곡食씩〮이〮라〮 ᄒᆞ〮야〮 에워려〮 노〯다가〮 ᄒᆞᆫ 올미〮 闍썅〮耶양ㅣ라〮 호〮리〮 부텨 오〮시〮거늘〮 보〮ᅀᆞᆸ고〮 과ᄒᆞ〮 ᅀᆞᄫᅡ〮 제 庫콩〮房빠ᇰ애〮 ᄡᆞ〮리라〮 ᄒᆞ〮야〮 뒷〮던  ᄒᆞᆯᄀᆞᆯ〮 우희〮여〮 부텨ᄭᅴ〮 받ᄌᆞᄫᅩ〮려 ᄒᆞ니〮 킈〮 쟈〯ᄀᆞᆯᄊᆡ〮 제 벋〯 올미〮 毗삥闍썅耶양ㅣ라〮 호〮리ᄅᆞᆯ〮 ᄃᆞ려〮 닐오〮ᄃᆡ〮 내〮 네 우희〮 올아〮 부 텨ᄭᅴ〮 布봉〮施싱ᄒᆞ〮ᅀᆞᄫᅡ〮지라〮 ᄒᆞ〮야ᄂᆞᆯ〮 毗삥闍썅耶양ㅣ 깃거〮 부텻 알ᄑᆡ〮 굽거늘〮 闍썅耶양ㅣ 毗삥闍썅耶양ᄋᆡ〮 엇게〮예〮 올아〮 부텨ᄭᅴ〮 받ᄌᆞᄫᆞᆫ〮대〮 부톄〯 구브샤〮 바 리로〮 바다〮시ᄂᆞᆯ〮 毗삥闍썅耶양ㅣ 合ᅘᅡᆸ〮 掌쟈ᇰ〯ᄒᆞ〮야〮 조차〮 깃ᄉᆞᄫᅡ〮 ᄒᆞ〮더라〮 그저긔〮 闍썅耶양ㅣ 發버ᇙ〮願ᅌᅯᆫ〮을〮 ᄒᆞ〮야〮 ᄉᆞᆯᄫᅩ〮ᄃᆡ〮 오ᄂᆞᆯ〮 布봉〮施싱ᄒᆞ〮ᅀᆞᄫᅳᆫ〮 善쎤〯根ᄀᆞᆫ 功고ᇰ德득〮으〮로〮 後ᅘᅮᇢ〯生ᄉᆡᇰ애〮 ᄒᆞᆫ 天텬下ᅘᅡᆼ〯ᄅᆞᆯ〮 어〯더〮 繖산〯蓋갱〮바틸〮 王ᅌᅪᇰ이〮 ᄃᆞ외야〮}
\註{繖산〯ᄋᆞᆫ〮 蓋갱〮ᄀᆞᆮᄒᆞᆫ 거시〮라〮}
\本{諸졍佛뿌ᇙ〮을〮 供고ᇰ養야ᇰ〮ᄒᆞ〮ᅀᆞ ᄫᅡ〮지〮ᅌᅵ다〮 世솅〮尊존이〮 그 말〯 드르시〮고〮 우ᅀᅧᆫᄒᆞ〮야〮시ᄂᆞᆯ〮 阿ᅙᅡᆼ難난이〮 合ᅘᅡᆸ〮掌쟈ᇰ〯 ᄒᆞ〮야〮 ᄉᆞᆯᄫᅩ〮ᄃᆡ〮 世솅〮尊존하〮 엇〯던 因ᅙᅵᆫ緣ᄋᆑᆫ으〮로〮 우ᅀᅧᆫᄒᆞ〮시〮ᄂᆞ니〮잇고〮 世솅〮尊존이〮 니ᄅᆞ샤〮ᄃᆡ〮 나 滅며ᇙ〮度똥〮ᄒᆞᆫ 百ᄇᆡᆨ〮年년後ᅘᅮᇢ〯에〮 이〮 童또ᇰ子ᄌᆞᆼ〯ㅣ 巴방連련弗부ᇙ〮邑ᅙᅳᆸ〮에〮 나〮아〮 ᄒᆞᆫ 天텬下ᅘᅡᆼ〯ᄅᆞᆯ〮 가져〮 轉ᄃᆑᆫ〮輪륜王ᅌᅪᇰ이〮 ᄃᆞ외야〮 姓셔ᇰ〮은〮 孔코ᇰ〯雀쟉〮이〮오〮 일후〮믄〮 阿ᅙᅡᆼ育육〮이〮라〮 ᄒᆞ고〮 이〮 버 근〮 童또ᇰ子ᄌᆞᆼ〯ᄂᆞᆫ〮 그 나랏〮 大땡〮臣씬이〮 ᄃᆞ  외야〮 둘〯히〮 閻염浮뿌ᇢ提뗭ᄅᆞᆯ〮 가져〮 三삼寶보ᇢ〯ᄅᆞᆯ〮 供고ᇰ養야ᇰ〮ᄒᆞ며〮 正져ᇰ〮法법〮으〮로〮 다ᄉᆞ〮리며〮 내 舍샹〮利링〮로〮 八바ᇙ〮萬먼〮四ᄉᆞᆼ〮千쳔塔탑〮ᄋᆞᆯ〮 셰〯리라〮 阿ᅙᅡᆼ難난아 이〮 바리옛〮 몰애〮ᄅᆞᆯ〮 내 ᄃᆞᆮ니〮ᄂᆞᆫ ᄯᅡ해〮 ᄭᆞ〮라라〮 阿ᅙᅡᆼ難난이〮 다시〮 묻〯ᄌᆞ〮ᄫᅩᄃᆡ〮 世솅〮尊존이〮 아〯래〮 므슴〮 功고ᇰ〮德득〮을〮 ᄒᆞ〮시〮관ᄃᆡ〮 이〮 런 한 塔탑〮ᄋᆞᆯ〮 世솅〮尊존위〯ᄒᆞ〮ᅀᆞᄫᅡ〮 이르  ᅀᆞᄫᆞ〮리〮잇고〮 如ᅀᅧᆼ來ᄅᆡᆼ 니ᄅᆞ샤〮ᄃᆡ〮 디〯나〮 건 劫겁〮에〮 ᄒᆞᆫ 王ᅌᅪᇰ이〮 일후〮미〮 波방塞슥〮奇긩라〮 호〮리〮 閻염浮뿌ᇢ提똉ㅅ 八바ᇙ〮萬먼〮四ᄉᆞᆼ〮千쳔나라〮ᄒᆞᆯ〮 가져〮 잇더〮니〮 그ᄢᅴ〮 ᄒᆞᆫ 부톄〯 겨〯샤ᄃᆡ〮 일후〮미〮 沸부ᇙ〮沙상ㅣ러〮 시니〮 波방塞슥〮奇긩王ᅌᅪᇰ이〮 그 부텨를〮 供고ᇰ養야ᇰ〮ᄒᆞ〮ᅀᆞ〮ᄫᆞ며〮 ᄆᆞᅀᆞ매〮 너교〮ᄃᆡ〮 부 텻像쌰ᇰ〯ᄋᆞᆯ〮 만〯히〮 그〮리〮ᅀᆞᄫᅡ〮 녀느 나라〮해〮  골오〮 돌아〮 供고ᇰ養야ᇰ〮ᄒᆞ〮ᅀᆞᄫᅡ〮 福복〮ᄋᆞᆯ〮 ᄆᆞ 다〮 싣〯ᄌᆞᆸ게〮 호〮리라〮 ᄒᆞ〮야〮 畵ᅘᅫᆼ〮師ᄉᆞᆼ 블러〮 그〮리〮ᅀᆞᄫᆞ〮라〮 ᄒᆞ니〮}
\註{畵ᅘᅫᆼ〮ᄂᆞᆫ〮 그〮림그〮릴씨〮라〮}
\本{畵ᅘᅫᆼ〮師ᄉᆞᆼᄃᆞᆯ〮히〮 ᄒᆞ나토〮 ᄀᆞ〮티〮 몯〯 그〮리〮ᅀᆞᆸ〯거늘〮 波방塞슥〮奇밍王ᅌᅪᇰ이〮 綵ᄎᆡᆼ〯色ᄉᆡᆨ〮 마초〮아〮 손〮ᅀᅩ ᄒᆞᆫ 像쌰ᇰ〯ᄋᆞᆯ〮 그〮리〮ᅀᆞᄫᅡ〮 내〯야ᄂᆞᆯ〮 畵ᅘᅫᆼ〮師ᄉᆞᆼᄃᆞᆯ〮히〮 그 像쌰ᇰ〯ᄋᆞᆯ〮 摸몽ᄒᆞ〮야〮 八바ᇙ〮萬먼〮四ᄉᆞᆼ〮千쳔像쌰ᇰ〯ᄋᆞᆯ〮 그〮리〮ᅀᆞᄫᅡ〮 八바ᇙ〮萬먼〮四ᄉᆞᆼ〮千쳔나라〮ᄒᆞᆯ〮 골오〮 돌아〮 供고ᇰ養야ᇰ〮ᄒᆞ〮ᅀᆞᆸ게〮 ᄒᆞ니〮 波방塞슥〮奇긩王ᅌᅪᇰ이〮 이〮젯 내 모〮미니〮 그리〮 혼〮 因ᅙᅵᆫ緣ᄋᆑᆫ으〮로〮 八바ᇙ〮萬먼〮四ᄉᆞᆼ〮千쳔塔탑〮ᄋᆞᆯ〮 어〯드〮리라〮 阿ᅙᅡᆼ難난이〮 그 바리옛〮 몰애〮ᄅᆞᆯ〮 如ᅀᅧᆼ來ᄅᆡᆼᄃᆞᆮ니〮시ᄂᆞᆫ〮 ᄯᅡ해〮 ᄭᆞ〮니라〮 後ᅘᅮᇢ〯에〮 巴방連련弗부ᇙ〮邑ᅙᅳᆸ〮에〮 ᄒᆞᆫ 王ᅌᅪᇰ이〮 일후〮미〮 頻삔頭뚜ᇢ婆빵羅랑ㅣ러니〮 無뭉憂ᅙᅮᇢㅣ  라〮 홀〮 아ᄃᆞ〮ᄅᆞᆯ〮 나ᄒᆞ니〮}
\註{前쪈生ᄉᆡᇰ앳〮 闍썅耶양ㅣ라〮}
\本{모〮 미〮 디들〮오〮 야ᇰᄌᆡ〮 덧구즐〮ᄊᆡ〮 여러〮 아ᄃᆞᆯ〮中듀ᇰ에〮 ᄆᆞᆺ〮 ᄉᆞ라ᇰ티〮 아니〮ᄒᆞ〮더니〮 그ᄢᅴ〮 ᄀᆞᆺ〯 나 라〮히〮 叛빤〮ᄒᆞ〮거늘〮 頻삔頭뚜ᇢ婆삥羅랑王ᅌᅪᇰ이〮 阿ᅙᅡᆼ育육〮일〮 브〮려}
\註{無뭉憂ᅙᅮᇢ를〮 西솅天텬 마〯  래〮 阿ᅙᅡᆼ育육〮이〮라〮 ᄒᆞ〮ᄂᆞ〮니라〮}
\本{그 나라〮ᄒᆞᆯ〮 티〮라〮 ᄒᆞ〮야〮 보 내〮요ᄃᆡ〮 兵벼ᇰ甲갑〮ᄋᆞᆯ〮 져〯기〮 주〮어늘〮 조ᄎᆞᆫ〮 사〯ᄅᆞ미〮 닐오〮ᄃᆡ〮 나라〮ᄒᆞᆯ〮 티〮라〮 가〯ᄃᆡ〮 兵벼ᇰ 甲갑〮이〮 젹〯거니〮 므슷〮 이〯ᄅᆞᆯ〮 일우리〮ᅌᅵᆺ고〮 阿ᅙᅡᆼ育육〮이〮 닐오〮ᄃᆡ〮 나옷〮 王ᅌᅪᇰᄃᆞ외ᇙ 사〯 ᄅᆞ〮미면〮 兵벼ᇰ甲갑〮이〮 自ᄍᆞᆼ〮然ᅀᅧᆫ히〮 오리〮 라〮 ᄒᆞ니〮 즉〮자히〮 ᄯᅡ해〮셔〮 兵벼ᇰ甲갑〮이〮 나〮 거늘〮 四ᄉᆞᆼ〮兵벼ᇰᄀᆞ초〮아〮 ᄃᆞ리〮고〮 그 나라〮 티〮라〮 가〮더니〮 諸졍天텬이〮 出ᄎᆔᆼ〮令려ᇰ〮ᄒᆞ〮 야〮 닐오〮ᄃᆡ〮 阿ᅙᅡᆼ育육〮王ᅌᅪᇰ子ᄌᆞᆼ〯ㅣ 이〮 天텬下ᅘᅡᆼ〯애〮 王ᅌᅪᇰᄃᆞ외리〮니〮 너희ᄃᆞᆯ〮히〮 거   슬〮ᄧᅳᆫ〮 야ᇰ〯 말〯라〮 ᄒᆞᆯᄊᆡ〮 그 나라〮히〮 즉〮자히〮 降ᅘᅡᇰ服뽁〮ᄒᆞ니〮 이〮 야ᇰ〯ᄋᆞ로〮 天텬下ᅘᅡᆼ〯ᄅᆞᆯ〮 바 ᄅᆞᆳ〮ᄀᆞ〯ᅀᅢ〮 니르〮리〮 降ᅘᅡᇰ服뽁〮ᄒᆡ〯니라〮 頻삔頭뚜ᇢ婆빵羅랑王ᅌᅪᇰ이〮 업〯거늘〮 臣씬下ᅘᅡᆼ〯ᄃᆞᆯ〮히〮 모다〮 阿ᅙᅡᆼ育육〮ᄋᆞᆯ〮 셰〯요려〮 ᄒᆞ〮더 니〮 阿ᅙᅡᆼ育육〮이〮 닐오〮ᄃᆡ〮 나옷〮 王ᅌᅪᇰᄃᆞ외 요〮미〮 맛〮다ᇰᄒᆞ면〮 諸졍天텬이〮 와〮 내 머리〮 예〮 므〮를〮 브ᅀᅳ리〮라〮 ᄒᆞ니〮 즉〮자히〮 諸졍天텬이〮 므〮를〮 브ᅀᅳ니〮라〮 阿ᅙᅡᆼ育육〮王ᅌᅪᇰ 션 나래〮 鐵텨ᇙ〮輪륜이〮 虛헝空코ᇰᄋᆞ〮로셔〮 ᄂᆞ 라〮 오니〮 그저긔〮 虛헝空코ᇰ과〮 地띵〮下ᅘᅡᆼ〯앳〮 鬼귕〮神씬이〮 다〯 讚잔〮嘆탄〮ᄒᆞ〮더라〮 阿ᅙᅡᆼ育육〮王ᅌᅪᇰ이〮 阿ᅙᅡᆼ㝹뉴ᇢ樓루ᇢ陀땅ㅣ 라〮 호ᇙ〮 사〯ᄅᆞᄆᆞᆯ〮 大땡〮臣씬 사ᄆᆞ〮니〮}
\註{前쪈生ᄉᆡᇰ앳〮 毗 삥闍썅耶양ㅣ라〮}
\本{阿ᅙᅡᆼ育육〮王ᅌᅪᇰ이〮 모〯디러〮 臣씬下ᅘᅡᆼ〯ᄅᆞᆯ〮 손〮ᅀᅩ 주기〮더니〮 阿ᅙᅡᆼ㝹뉴ᇢ樓루ᇢ陀땅ㅣ 닐오〮ᄃᆡ〮 王ᅌᅪᇰ이〮 엇〯뎨〮 사〯ᄅᆞᄆᆞᆯ〮 손〮ᅀᅩ 주기〮시〮ᄂᆞ니〮잇고〮 사〯ᄅᆞᆷ 주기ᇙ〮 官관員ᅌᅯᆫ을〮 定뗘ᇰ〮ᄒᆞ〮야〮 두〮쇼셔〮 王ᅌᅪᇰ이〮 나라〮 해〮 出ᄎᆔᆼ〮令려ᇰ〮ᄒᆞ〮야〮 모〯딘 사〯ᄅᆞᆷ 어〯더 드〮리 라〮 ᄒᆞ니〮 ᄒᆞᆫ 耆낑梨링山산 이〮라〮 홀〮 뫼〯해〮 일후〮미〮 ᄯᅩ〮 耆낑梨링라〮 홀〮 노〮미〮 사로〮ᄃᆡ〮 사〯ᄅᆞᆷ 보니〮 마〯다〮 ᄆᆡ야〮 티〮고〮 제 어버ᅀᅴ〮 말〯 니르〮리〮 거스〮더니〮 王ᅌᅪᇰ이〮 블러〮다가〮 刑ᅘᅧᇰ罰뻐ᇙ〮 ᄀᆞᅀᆞᆷ안〯 官관員ᅌᅯᆫ을〮 삼〯고〮}
\註{刑ᅘᅧᇰ罰뻐ᇙ〮  은〮 사〯ᄅᆞᆷ罪쬥〯 줄씨〮라〮}
\本{그 놈〮 위〯ᄒᆞ〮야〮 지블〮 크〮긔〮 짓〯고〮 다〯ᄆᆞᆫ〮 ᄒᆞᆫ 門몬ᄋᆞᆯ〮 내〯오〮 그 안해〮 사〯ᄅᆞᆷ 罪쬥〯줄 연자ᅌᆞᆯ〮 地띵〮獄ᅌᅩᆨ〮 ᄀᆞ〮티〮 ᄆᆡᇰᄀᆞ〮니라〮 그 모〯딘〮 노〮미〮 王ᅌᅪᇰᄭᅴ〮 닐오〮ᄃᆡ〮 내〮 ᄒᆞᆫ 願ᅌᅯᆫ〮을〮 ᄉᆞᆲ〯노니〮 사〯ᄅᆞ미〮 이〮 門몬안해〮 들〮어든〮 다 시〮 몯〯 나긔〮 ᄒᆞ〮야지〮ᅌᅵ다〮 王ᅌᅪᇰ이〮 對됭〮答답〮호〮ᄃᆡ〮 네 願ᅌᅯᆫ〮 다히〮 ᄒᆞ〮야라〮 그ᄢᅴ〮 ᄒᆞᆫ흐ᇰ  져ᇰ바ᄌᆡ〮 아ᄃᆞ〮리〮 出츄ᇙ〮家강ᄒᆞ〮야〮 諸졍國귁〮에〮 두루 ᄃᆞᆮ니〮다가〮 次ᄎᆞᆼ〮第똉〮로〮 乞크ᇙ〮食씩〮ᄒᆞ〮야 와〮 그 집 門몬ᄋᆡ〮 몰〯라〮 드〮리〮 ᄃᆞ 라〮 보니〮 地띵〮獄ᅌᅩᆨ〮ᄀᆞ〮티〮 사〯ᄅᆞᄆᆞᆯ〮 달호〮거 늘〮 두리〮여〮 도로 나〮오〯려 ᄒᆞ〮더니〮 그 모〯딘 노〮미〮 잡고〮 아니〮 내〯며〮 닐오〮ᄃᆡ〮 이ᅌᅦ 든〮 사〯 ᄅᆞᄆᆞᆫ〮 죽디〮ᄫᅵ〮 나디〮 몯〯ᄒᆞ〮ᄂᆞ〮니라〮 ᄒᆞ〮야ᄂᆞᆯ〮 그 比삥〮丘쿠ᇢㅣ 두리〮여〮 울〯며〮 닐오〮ᄃᆡ〮 나〯   ᄅᆞᆯ〮 ᄒᆞᆫᄃᆞᆳ〮 ᄉᆞᅀᅵ〮 나〮 살아〮 뒷〮다가〮 주기〮쇼셔〮 모〯딘 노〮미〮 듣디〮 아니〮ᄒᆞᆯᄊᆡ〮 이〮 야ᇰ〯ᄋᆞ〮로〮 낤〮 數숭〮를〮 漸쪔〯漸쪔〯 조려〮 닐웻〮 ᄉᆞᅀᅵ〮ᄅᆞᆯ〮 살〯 아〮지라〮 ᄒᆞ〮야ᄂᆞᆯ〮 모〯딘 노〮미〮 그리〮ᄒᆞ라〮 ᄒᆞ 니〮라〮 그 比삥〮丘쿠ᇢㅣ ᄒᆞ마〮 주그ᇙ〮 ᄃᆞᆯ〮 알〯오〮 勇요ᇰ〯猛ᄆᆡᇰ〯精져ᇰ進진〮ᄒᆞ〮야〮 坐쫭〮禪쎤호〮 ᄃᆡ〮 得득〮道또ᇢ〯ᄅᆞᆯ〮 몯〯 ᄒᆞ〮얫〮더니〮 닐웨〮 짜히〮 ᄂᆞᆫ 王ᅌᅪᇰ이〮 罪쬥〯지ᅀᅳᆫ〮 각시〮ᄅᆞᆯ〮 그 모〯딘 노〮  ᄆᆡ〮그ᅌᅦ 보내〮야〮 바ᇰ하〮애〮 디허〮 주기〮더니〮 比삥〮丘쿠ᇢㅣ 보고〮 너교〮ᄃᆡ〮 苦콩〯ᄅᆞᆸ도〮 苦콩〯ᄅᆞᄫᆡᆯ쎠〮 내 몸〮도〮 뎌〮러 ᄒᆞ리〮로다〮 ᄒᆞ고〮 ᄆᆞᅀᆞᄆᆞᆯ〮 더욱〮 ᄡᅥ〮 精져ᇰ進진〮ᄒᆞ니〮 즉〮자히〮 阿ᅙᅡᆼ羅랑漢한〮ㅅ 功고ᇰ夫붕를〮 일우〮니 라〮 그ᄢᅴ〮 모〯딘 노〮미〮 比삥〮丘쿠ᇢ를〮 주규〮리 라〮 ᄒᆞ〮야〮 比삥〮丘쿠ᇢᄃᆞ려〮 닐오〮ᄃᆡ〮 뎌〮 쥬ᇰ〯아〮 닐웨〮 ᄒᆞ마〮 다 ᄃᆞᆮ거다〮 比삥〮丘쿠ᇢㅣ 偈꼥〮 지ᅀᅥ〮 對됭〮答답〮호〮ᄃᆡ〮 내 ᄆᆞᅀᆞ미〮 解ᅘᅢᆼ〯脫톼ᇙ〮ᄋᆞᆯ〮 得득〮ᄒᆞ〮야〮 뒷〮논 거슬〮 다〯 더러〮ᄇᆞ료〮 니〮 이〮모〮미ᅀᅡ〮 ᄂᆞ외야〮 앗기〮디〮 아니〮ᄒᆞ〮노〮 ᅌᅵ다〮 모〯딘 노〮미〮 그 比삥〮丘쿠ᇢ를〮 자바〮 기 름〮 브ᅀᅳᆫ 가마〮애〮 녀코〮 브〮를〮 오래〮 딛다가〮 둡게를〮 여러〮 보니〮 그比삥〮丘쿠ᇢㅣ 蓮련ㅅ긋 우희〮 안자〮 잇거늘〮 즉〮자히〮 그 奇긩別벼ᇙ〮을〮 王ᅌᅪᇰᄭᅴ〮 알왼〮대〮 王ᅌᅪᇰ이〮 한 사〯ᄅᆞᆷ  ᄃᆞ리〮고〮 와〮 보〮더니〮 比삥〮丘쿠ᇢㅣ 虛헝空코ᇰ애〮 올아〮 種죠ᇰ〯種죠ᇰ〯變변〮化황〯ᄒᆞ〮야〮 뵈〯 오〮 偈꼥〮ᄅᆞᆯ〮 지ᅀᅥ〮 닐오〮ᄃᆡ〮 내〮 부텻 弟똉〯子ᄌᆞᆼ〯ㅣ로니〮 諸졍漏루ᇢ〮업〯수믈〮 得득〮ᄒᆞ〮야〮 죽사릿〮 큰〮 저푸〮믈〮 이〮제 다〯 버서〮나〯ᅌᅵ다〮 그저긔〮 阿ᅙᅡᆼ育육〮王ᅌᅪᇰ이〮 比삥〮丘쿠ᇢ의〮 말〯 듣고〮 부텻 法법〮에〮 ᄀᆞ자ᇰ〮 恭고ᇰ敬겨ᇰ〮ᄒᆞ〮 야〮 信신〮ᄒᆞ〮ᄫᆞᆫ ᄠᅳ〮들〮 내〯니라〮 王ᅌᅪᇰ이〮 比삥〮 丘쿠ᇢᄭᅴ〮 무로〮ᄃᆡ〮 부톄〯 아〯래〮 므스〮기라〮 니 ᄅᆞ샨〮 마〯리〮 잇ᄂᆞ니〮잇고〮 比삥〮丘쿠ᇢㅣ 對됭〮答답〮호〮ᄃᆡ〮 부톄〯 大땡〮王ᅌᅪᇰᄋᆞᆯ〮 니ᄅᆞ샤〮 ᄃᆡ〮 나 滅며ᇙ〮度똥〮ᄒᆞᆫ 百ᄇᆡᆨ〮年년後ᅘᅮᇢ〯에〮 巴방蓮련弗부ᇙ〮邑ᅙᅳᆸ〮에〮 나〮아〮 閻염浮뿌ᇢ提똉ᄅᆞᆯ〮 가져〮 正져ᇰ〮法법〮으〮로〮 다ᄉᆞ〮리며〮 ᄯᅩ〮 내 舍샹〮利링〮로〮 閻염浮뿌ᇢ提똉예〮 八바ᇙ萬먼〮四ᄉᆞᆼ〯千쳔塔탑〮ᄋᆞᆯ〮 셰〯리라〮 ᄒᆞ〮야신〮  마ᄅᆞᆫ〮 大땡〮王ᅌᅪᇰ이〮 이〮제 地띵〮獄ᅌᅩᆨ〮 ᄆᆡᇰᄀᆞ〮 ᄅᆞ〮시고〮 사〯ᄅᆞᄆᆞᆯ〮 하〮 주기〮시〮ᄂᆞ니〮 王ᅌᅪᇰ이〮 이〮제 부텻마〯ᄅᆞᆯ〮 ᄉᆞ라ᇰᄒᆞ〮샤〮 一히ᇙ〮切촁〮 衆쥬ᇰ〮生ᄉᆡᇰᄋᆞᆯ〮 어〯엿비〮 너기〮샤〮 法법〮다히〮 修슈ᇢ行ᅘᅵᇰ〮ᄒᆞ〮쇼셔〮 그저긔〮 王ᅌᅪᇰ이〮 부텻긔〮 더욱〮 敬겨ᇰ〮信신〮ᄒᆞᆫ ᄆᆞᅀᆞᄆᆞᆯ〮 내〯ᅀᆞᄫᅡ〮 合ᅘᅡᆸ〮掌쟈ᇰ〯ᄒᆞ〮야〮 比삥〮丘쿠ᇢᄭᅴ〮 절〮ᄒᆞ고〮 닐오〮ᄃᆡ〮 내 지ᅀᅮᆫ〮 큰〮罪쬥〯ᄅᆞᆯ〮 이〮제 比삥〮丘쿠ᇢᄭᅴ〮 懺참〮悔횡〮ᄒᆞ〮노니〮 냬 ᄒᆞ〮던 이〯리〮 甚씸〮히〮 외〯 다ᄉᆞ〮ᅌᅵ다〮 願ᅌᅯᆫ〮ᄒᆞᆫᄃᆞᆫ〮 佛뿌ᇙ〮子ᄌᆞᆼ〯ㅣ 내 懺참〮悔횡〮ᄅᆞᆯ〮 바ᄃᆞ샤〮 미혹〮ᄒᆞᆫ 사〯ᄅᆞᄆᆞᆯ〮 ᄂᆞ외 야〮 외〯다〮 마〯ᄅᆞ〮쇼셔〮 ᄒᆞ〮더라〮 王ᅌᅪᇰ이〮 그 地띵〮獄ᅌᅩᆨ〮門몬애〮 나〮오〯려〮커늘〮 모〯딘 노〮미〮 닐오〮ᄃᆡ〮 王ᅌᅪᇰ이〮 몯〯 나〮시리〮ᅌᅵ다〮 王ᅌᅪᇰ이〮 무로〮ᄃᆡ〮 나〯ᄅᆞᆯ〮 주규〮려 ᄒᆞ〮ᄂᆞᆫ다〮 對됭〮答답〮호〮ᄃᆡ〮 그리〮호〮려 ᄒᆞ〮노〮ᅌᅵ다〮 王ᅌᅪᇰ이〮 므로〮  ᄃᆡ〮 ᄆᆞᆺ〮 처〮ᅀᅥ믜〮 뉘〮 몬져 이〮 門몬안해〮 드〮뇨〮 對됭〮答답〮호〮ᄃᆡ〮 내〮 몬져 드〮도소〮ᅌᅵ다〮 王ᅌᅪᇰ이〮 닐오〮ᄃᆡ〮 그러〮면〮 네〯 몬져 주그〮리〮로 다〮 ᄒᆞ고〮 그 모〯딘 노〮ᄆᆞᆯ〮 ᄉᆞ〮라〮 주기〮고〮 地띵〮獄ᅌᅩᆨ〮ᄋᆞᆯ〮 허러〮ᄇᆞ리〮니라〮 阿ᅙᅡᆼ育육〮王ᅌᅪᇰ이〮 나라〮해〮 무로〮ᄃᆡ〮 부텨 미처〮 보〮ᅀᆞᄫᆞᆫ〮 사〯 ᄅᆞ미〮 아니〮 잇ᄂᆞ니〮여〮 그ᄢᅴ〮 波방斯ᄉᆞᆼ匿닉〮王ᅌᅪᇰㅅ 누의〯 스ᇰ〮 ᄃᆞ외야〮 나〮히〮 一ᅙᅵᇙ〮百ᄇᆡᆨ〮 셜흐〮니〮어니〮잇더〮니〮 긔〯 부텨를〮 아〯래〮 보〮ᅀᆞᄫᅢᆺ〮더라〮 王ᅌᅪᇰ이〮 듣고〮 즉〮자히〮 가〮 무 로〮ᄃᆡ〮 부텻 功고ᇰ德득〮이〮 엇〯더텨〮시뇨〮 對됭〮答답〮호〮ᄃᆡ〮 世솅〮尊존ㅅ 神씬奇긩ᄒᆞ〮 신 이〯리ᅀᅡ〮 經겨ᇰ에〮 다〯 닐엣〮거〮니와〮 내 나〮 히〮 열〮힌〮저긔〮 부톄〯 오〮샤〮 우〮리 大땡〮闕쿼ᇙ〮에〮 드〮르〮시니〮 大땡〮闕쿼ᇙ〮안〮히〮 고ᄅᆞᆫ 金금ㅅ비〮치러〮ᅌᅵ다〮 내〮 드〮러 부텨ᄭᅴ〮 절〮ᄒᆞ〮ᅀᆞᆸ〮  다가〮 金금고〮지〮 ᄯᅡ해〮 디〮거늘〮 ᄯᅡ〮히〮 고ᄅᆞᆫ 金금ㅅ비〮칠ᄊᆡ〮 그 고〮ᄌᆞᆯ〮 얻〯다가〮 몯〯ᄒᆞ〮야〮 부텨 가〮신 後ᅘᅮᇢ〯에〮 光과ᇰ明며ᇰ이〮 우〯ᅀᅧᆫᄒᆞ〮 거ᅀᅡ〮 어〯두〮ᅌᅵ다〮 ᄯᅩ〮 닐오〮ᄃᆡ〮 부텻 목소리〮 여듧〮가지〮시니〮}
\註{여듧〮가짓〮 소리〮ᄂᆞᆫ〮 ᄒᆞ나핸〮 ᄀᆞ자ᇰ〮 됴〯ᄒᆞ〮신 소리〮오〮  둘〯헨〮 보ᄃᆞ〮라ᄫᆞ〮신 소리〮오〮 세〯헨〮 맛〮가ᄫᆞ〮신 소리〮오〮 네〯헨〮 尊존코〮 智딩〮慧ᅘᆒᆼ〮ᄅᆞᄫᆡ  신〮 소리〮오〮 다ᄉᆞ〮샌〮 겨〯집ᄀᆞᆮ〮디〮 아니〮ᄒᆞ〮신 소리〮오〮 여스〮센〮 외〯디〮 아니〮ᄒᆞ〮신 소리오〮  닐구〮벤〮 깁고〮 머〯르신〮 소리〮오〮 여들〮벤 다ᄋᆞ디〮 아니〮ᄒᆞ〮시ᄂᆞᆫ〮 소리〮라〮}
\本{이〮제  바ᄅᆞᆳ〮 ᄀᆞ〯ᅀᅢ〮 잇ᄂᆞᆫ 羯거ᇙ〮隨ᄉᆔᆼ라〮 홇〮 새〯 우루〮 미〮 부텻 목소리〮 져〯기〮 ᄲᅥ즛ᄒᆞ〮ᅀᆞ〮ᄫᆞ니〮ᅌᅵ 다〮 王ᅌᅪᇰ이〮 그 새〯 소리〮ᄅᆞᆯ〮 듣고〮져〮 ᄒᆞ〮야〮 ᄒᆞ 나ᄒᆞᆯ〮 어〯더〮다가〮 두니〮 열호〮리〮로ᄃᆡ〮 우루〮 믈〮 아니〮 울〯ᄊᆡ〮 王ᅌᅪᇰ이〮 안〮ᄒᆞᆯ〮답〮ᄭᅧ〮 ᄒᆞ〮더니〮 ᄒᆞᆫ 각시〮 아ᄎᆞ〮ᄆᆡ〮 粉분〯ᄇᆞᄅᆞ노〮라〮 ᄒᆞ〮야〮 거 우〮를 보〮거늘〮 그 새〯 거우〮루엣〮 제 그르멜〮 보고〮 우루〮리라〮 ᄒᆞ〮거늘〮 그 각시〮 그 거우〮  를 아ᅀᆞ〮니〮 그 새〯 아니〮 우〯니라〮 王ᅌᅪᇰ이〮 大땡〮闕켜ᇙ〮안해〮 出츙〮令려ᇰ〮호〮ᄃᆡ〮 이〮 새〯 울〯의〮 ᄒᆞ니〮ᅀᅡ〮 夫붕人ᅀᅵᆫᄋᆞᆯ〮 사모〮리라〮 ᄒᆞ〮야ᄂᆞᆯ〮 그 각시〮 거우〮를 가져〮다가〮 네〯 ᄇᆞᄅᆞ매〮 ᄃᆞᆫ〮 대〮 그 새〯 그 거우〮루엣〮 제 그르메〮ᄅᆞᆯ〮 보고〮 우루〮믈〮 우〯니〮 그 목소리〮 淸쳐ᇰ暢탸ᇰ〮和ᅘᅪᆼ雅ᅌᅪᆼ〯ᄒᆞ〮더니〮}
\註{淸쳐ᇰ은〮 ᄀᆞᆺᄀᆞᆺᄒᆞᆯ씨〮오〮 暢탸ᇰ〮ᄋᆞᆫ〮 싀훤ᄒᆞᆯ씨〮오〮 和ᅘᅬᆼᄂᆞᆫ〮 溫 ᅙᅩᆫ和ᅘᅪᆼᄒᆞᆯ씨〮오〮 雅앙〯ᄂᆞᆫ〮 正져ᇰ〮ᄒᆞᆯ씨〮라〮}
\本{王ᅌᅪᇰ이〮 듣고〮 正져ᇰ〮眞진道또ᇢ〯앳〮 ᄠᅳ〮들〮 니르ᄫᅡ다〮 즉〮자히〮 그 각 시〮ᄅᆞᆯ〮 둘〯찻〮夫붕人ᅀᅵᆫ 사ᄆᆞ〮니〮 七치ᇙ〮千쳔婇ᄎᆡᆼ〯女녕〯ㅣ 다〯 깃거〮ᄒᆞ〮더라〮 그저긔〮 阿ᅙᅡᆼ育육〮王ᅌᅪᇰ이〮 宮구ᇰ內뇡〮예〮 沙상門몬 二ᅀᅵᆼ〮萬먼〮을〮 샤ᇰ녜〮 供고ᇰ養야ᇰ〮ᄒᆞ〮거늘〮 外ᅌᅬᆼ〮道또ᇢ〯 梵뻠〮志징〮 제 무〮리〮 甚씸〮히〮 盛쎠ᇰ〮ᄒᆞ〮더니〮 沙상門몬ᄋᆞᆯ〮 새와〮 허루〮리라〮 ᄒᆞ〮 야〮 저희 무〮레〮 幻ᅘᅪᆫ〮術쓔ᇙ〮 잘ᄒᆞ〮ᄂᆞᆫ 사〯ᄅᆞᄆᆞᆯ〮  골〯와〮 夷잉摩망旦단〮羅랑ㅣ라〮 호ᇙ〮 귓거 싀〮 야ᇰᄌᆡ〮 ᄃᆞ외니〮 ᄒᆞᆫ 머리〮예〮 네〯 ᄂᆞ치〮오〮 여 듧〮 누〮니오〮 여듧〮 ᄇᆞᆯ히〮러니〮 조ᄎᆞᆫ〮 귓것 二ᅀᅵᆼ〮萬먼〮 ᄃᆞ리〮고〮 몬져 ᄆᆞᅀᆞᆯᄒᆞᆯ〮 다〯 도라〮 城쎠ᇰ門몬ᄋᆡ〮 다ᄃᆞ라〮 오〮나ᄂᆞᆯ〮 百ᄇᆡᆨ〮姓셔ᇰ〮ᄃᆞᆯ〮 히〮 ᄎᆞ〮림 몯〯ᄒᆞ〮야〮 헤조쳐〮 ᄃᆞᆮ더〮니〮 王ᅌᅪᇰ이〮 술위〮 브리〮여〮 蓋갱〮앗〯고〮 城쎠ᇰ門몬에〮 迎ᅌᅧᇰ逢뿌ᇰᄒᆞ〮야〮 그 귓것 ᄃᆞ려〮 무로〮ᄃᆡ〮 므슷〮   이〯ᄅᆞᆯ〮 ᄒᆞ고〮져〮 ᄒᆞ〮ᄂᆞᆫ다〮 그 귓거시〮 닐오〮ᄃᆡ〮 사〯ᄅᆞᄆᆞᆯ〮 자바〮 먹고〮져〮 ᄒᆞ〮노니〮 百ᄇᆡᆨ〮姓셔ᇰ〮을〮 앗기〮거〮시든〮 沙상門몬ᄋᆞᆯ〮 자바〮주〮쇼 셔〮 沙상門몬ᄋᆞᆫ〮 ᄂᆞᄆᆡ〮 지ᅀᅮᆫ〮 녀르〮믈〮 먹ᄂᆞ 니〮이다〮 王ᅌᅪᇰ이〮 ᄀᆞ자ᇰ〮 두리〮여〮 沙상門몬의〮손〯ᄃᆡ〮 사〯ᄅᆞᆷ 브〮려 니른대〮 ᄒᆞᆫ 샤ᇰ〯재〮 일흐〮 미〮 端돤正져ᇰ〮이〮라〮 호〮리〮 나〮히〮 열〮세〯히〮러 니〮 모ᄃᆞᆫ〮 比삥〮丘쿠ᇢᄭᅴ〮 닐오〮ᄃᆡ〮 내〮 가〮도〮 어  루〮 降ᅘᅡᇰ服뽁〮 ᄒᆡ〯요리〮ᅌᅵ다〮 ᄒᆞ고〮 귓것 잇 ᄂᆞᆫᄃᆡ〮 와〮 닐오〮ᄃᆡ〮 녀느 굴〯근〮 比삥〮丘쿠ᇢㅣ ᄒᆞ마〮 오〮시〮리니〮 네〯 神씬奇긩ᄅᆞᆯ〮 내〯요려〮 ᄒᆞ〮거든〮 아직〮 내 밥〮머글〮 ᄊᆞᅀᅵᆯ〮 기드〮리라〮 그ᄢᅴ〮 王ᅌᅪᇰ이〮 귓것 위〯ᄒᆞ〮야〮 차〮바〮ᄂᆞᆯ〮 만〯히〮 准쥰〯備삥〮ᄒᆞ〮야〮 뒷〮더니〮 그 샤ᇰ〯재〮 그런〮 ᅙᅡᆫ 차〮바〮ᄂᆞᆯ〮 즉〮자히〮 다〯 먹고〮 ᄉᆞᆫᄌᆡ〮 ᄇᆡ〮ᄅᆞᆯ〮 몯〯 ᄎᆡ 와〮 조ᄎᆞᆫ〮 귓거슬〮 자바〮 次ᄎᆞᆼ〮第똉〮로〮 다〯 ᄉᆞᆷ  ᄭᅵ〮니〮 그 ᄉᆞᇝ긴〮 귓거시〮 다〯 祇낑洹ᅘᅪᆫ애〮 가〮 냇〮더라〮}
\註{祇낑陀땅ᄅᆞᆯ〮 祇낑洹ᅘᅪᆫ이〮라도〮 ᄒᆞ〮ᄂᆞ니〮 싸홈〮 이기〮다〮 ᄒᆞ〮논 마〯리  니〮 이〮 太탱〮子ᄌᆞᆼ〯 나ᇙ 저긔〮 아바〮님〯 波방斯ᄉᆞᆼ匿닉〮이〮 싸홈〮이기〮시〮니라〮}
\本{그제 ᅀᅡ〮 梵뻠〮志징〮 두리〮여〮 그 샤ᇰ〯재〮 알ᄑᆡ〮 머리〮 조ᅀᅡ〮 降ᅘᅡᇰ服뽁〮ᄒᆞ〮야〮 다〯 出츄ᇙ〮家강ᄒᆞ니〮 王ᅌᅪᇰ이〮 더욱〮 佛뿌ᇙ〮法법〮을〮 信신〮ᄒᆞ〮ᅀᆞᆸ〮더 라〮 阿ᅙᅡᆼ育육〮王ᅌᅪᇰ이〮 舍샹利링〮塔탑〮ᄋᆞᆯ〮 셰〯요〮리라〮 ᄒᆞ〮야〮 四ᄉᆞᆼ〮兵벼ᇰᄃᆞ리〮고〮 王ᅌᅪᇰ 舍샹〮城쎠ᇰ의〮 가〮 阿ᅙᅡᆼ闍썅世솅〮王ᅌᅪᇰᄋᆡ〮 셰〯욘 塔탑〮앳〮 舍샹〮利링〮ᄅᆞᆯ〮 다〯 내〯ᅀᆞᆸ고〮}
\註{阿ᅙᅡᆼ育육〮王ᅌᅪᇰ이〮 阿ᅙᅡᆼ闍썅世솅〮王ᅌᅪᇰㄱ 子ᄌᆞᆼ〯孫손이〮라〮}
\本{ᄯᅩ〮 녀느 닐굽〮 塔탑〮앳〮 舍샹〮利링〮ᄅᆞᆯ〮 다〯 내〯ᅀᆞᄫᅡ〮 金금銀은 瑠류ᇢ璃링 玻빵瓈롕로〮 八바ᇙ〮萬먼〮 四ᄉᆞᆼ〮千쳔筒또ᇰᄋᆞᆯ〮 ᄆᆡᇰᄀᆞ〮라〮 舍샹〮利링〮ᄅᆞᆯ〮 담〯 ᅀᆞᆸ고〮 ᄯᅩ〮 金금 銀ᅌᅳᆫ 瑠류ᇢ璃링 玻빵瓈롕로〮 八바ᇙ〮萬먼〮四ᄉᆞᆼ〮千쳔甁뼈ᇰ을〮 ᄆᆡᇰᄀᆞ〮라〮  그 舍샹〮利링〮ㅅ 筒또ᇰᄋᆞᆯ〮 담〯ᅀᆞᆸ고〮 ᄯᅩ〮 無뭉量랴ᇰ〮 百ᄇᆡᆨ〮千쳔 幡펀 幢똬ᇰ 繖산〯蓋갱〮ᄅᆞᆯ〮 ᄆᆡᇰᄀᆞ〮ᅀᆞᄫᆞ〮니라〮 그ᄢᅴ〮 巴방連련弗부ᇙ〮邑ᅙᅳᆸ〮에〮 ᄒᆞᆫ 上쌰ᇰ〮座쫭〮ᄋᆡ〮 일후〮미〮 耶양舍샹〮ㅣ러니〮}
\註{上쌰ᇰ〮座쫭〮ᄂᆞᆫ〮 爲ᅌᅱᆼ頭뚜ᇢᄒᆞᆫ 座쫭〮ㅣ라〮}
\本{王ᅌᅪᇰ이〮 그 上쌰ᇰ〮座쫭〮ᄭᅴ〮 가〮 닐오〮ᄃᆡ〮 내〮 ᄒᆞᄅᆞᆺ 內뇡〮예〮 八바ᇙ〮萬먼〮四ᄉᆞᆼ〮千쳔 佛뿌ᇙ〮塔탑〮ᄋᆞᆯ〮 閻염浮뿌ᇢ提똉예〮 셰〯오져〮 ᄒᆞ〮노〮ᅌᅵ다〮 耶양舍샹〮 ㅣ 닐오〮ᄃᆡ〮 됴〯ᄒᆞ〮시〮ᅌᅵ다〮 王ᅌᅪᇰ이〮 바ᄆᆡ〮 鬼귕〮神씬ᄋᆞᆯ〮 시겨〮 七치ᇙ〮寶보ᇢ〯ㅅ ᄀᆞᆯᄋᆞ〮로〮 八바ᇙ萬먼〮四ᄉᆞᆼ〮千쳔寶보ᇢ〯塔탑〮ᄋᆞᆯ〮 ᄆᆡᇰᄀᆞᆯ〮오〮 耶양舍샹〮尊존者쟝〯ᄅᆞᆯ〮 命며ᇰ〮ᄒᆞ〮야〮 소ᇇ가 라ᄀᆞᆯ〮 펴〮아〮 八바ᇙ〮萬먼〮四ᄉᆞᆼ〮千쳔 가ᄅᆞ〮래〮 放바ᇰ〮光과ᇰ케〮 ᄒᆞ고〮 ᄂᆞᆯ〮난 鬼귕〮神씬을〮 브〮 려〮 ᄒᆞᆫ光과ᇰ明며ᇰ곰〮 조차〮 가〮 그 光과ᇰ明며ᇰ 다ᄃᆞᄅᆞᆫ ᄯᅡ해〮 ᄒᆞᆫ날〮 ᄒᆞᆫᄢᅴ〮 塔탑〮ᄋᆞᆯ〮 셰〯라〮 ᄒᆞ  니〮 鬼귕〮神씬ᄃᆞᆯ〮히〮 닐오〮ᄃᆡ〮 뫼〯히〮 ᄀᆞ리〮여〮 서르 모ᄅᆞ〮거니〮 어느〮 ᄒᆞᆫᄢᅴ〮 셰〯리〮잇고〮 王ᅌᅪᇰ이〮 닐오〮ᄃᆡ〮 너희〯가〮 셰〯욜〮 야〯ᅌᆞ〮로〮 올〮히〮 ᄒᆞ〮야〮 이시라〮 내〮 阿ᅙᅡᆼ修슈ᇢ羅랑ᄅᆞᆯ〮 브〮려 月워ᇙ〮食씩〮ᄒᆞ게〮 ᄒᆞ면〮 四ᄉᆞᆼ〮天텬下ᅘᅡᆼ〯ㅣ ᄒᆞᆫᄢᅴ〮 부〮플〮 티〮리니〮 그저긔〮 셰〯라〮 ᄒᆞ니〮 그 鬼귕〮神씬ᄃᆞᆯ〮히〮 月워ᇙ〮食씩〮ᄒᆞᇙ 저긔〮 八바ᇙ〮萬먼〮四ᄉᆞᆼ〮千쳔 塔탑〮ᄋᆞᆯ〮 ᄒᆞᆫᄢᅴ〮 셰〯니〮 그 塔탑〮이〮 震진〮旦단〮國귁〮에〮 잇ᄂᆞ니〮도〮 열〮 아 호〮비니〮 우〮리 나라〮해도〮 全ᄍᆑᆫ羅랑道또ᇢ〯 天텬冠관山산과〮 江가ᇰ原ᅌᅯᆫ道또ᇢ〯 金금剛가ᇰ山산애〮 이〮 塔탑〮이〮 이셔〮 靈려ᇰᄒᆞᆫ 이〯 리〮 겨〯시〮니라〮}
\註{阿ᅙᅡᆼ育육〮王ᅌᅪᇰ 塔탑 이르ᅀᆞᄫᅩ〮미〮 厲롕〮王ᅌᅪᇰ 마ᅀᆞᆫ〮 여  슷〮찻ᄒᆡ〮 戊무ᇢ〮辰씬이〮라〮}
\本{阿ᅙᅡᆼ育육〮王ᅌᅪᇰᄋᆡ〮 아ᅀᆞ 善쎤〯容요ᇰ이〮 뫼〯해〮 山산行ᅘᅵᇰ 갯〮다가〮 보니〮 梵뻠〮志징〮ᄃᆞᆯ〮히〮 仙션人ᅀᅵᆫㅅ 道또ᇢ〯理링〯  닷노〮라〮 ᄒᆞ〮야〮 옷〮 바사〮도〮 이시며〮 나못닙〮 도〮 머그〮며〮 ᄇᆞᄅᆞᆷ도〮 마시〮며〮 ᄌᆡ〮예도〮 누ᄫᅳ 며〮 가ᄉᆡ〮 남ᄀᆡ〮도〮 누ᄫᅥ〮 種죠ᇰ〯種죠ᇰ〯苦콩〯行ᅘᆡᆼ〮 ᄒᆞ〮요ᄃᆡ〮 得득〮혼〮 이〯리〮 업〯더니〮 善쎤〯容요ᇰ이〮 무로〮ᄃᆡ〮 너희〯 그리〮 묏고〯래〮 이셔〮 므 슴〮 煩뻔惱노ᇢ〯ᄅᆞᆯ〮 몯〯 ᄡᅳ〮러〮 ᄇᆞ리〮관ᄃᆡ〮 得득〮道또ᇢ〯ᄅᆞᆯ〮 몯〯ᄒᆞ〮얫〮ᄂᆞᆫ〮다〮 梵뻠〮志징〮 닐오〮ᄃᆡ〮 이ᅌᅥ긔〮 안자〮 이셔〮 사ᄉᆞ〮미〮 흘레〮 ᄒᆞ〮거든〮  보고〮 ᄆᆞᅀᆞᄆᆞᆯ〮 몯〯 치〮자바〮 得득〮道또ᇢ〯ᄅᆞᆯ〮 몯〯 ᄒᆞ〮얫노〮ᅌᅵ다〮 善쎤〯容요ᇰ이〮 너교〮ᄃᆡ〮 梵뻠〮志징〮ᄃᆞᆯ〮히〮 苦콩〯行ᅘᅵᇰ〮ᄋᆞᆯ〮 뎌〮리〮 ᄒᆞ〮요ᄃᆡ〮 煩뻔惱노ᇢ〯ᄅᆞᆯ〮 몯〯 ᄠᅥ러〮ᄇᆞ리〮거니〮 沙상門몬이〮 됴〯ᄒᆞᆫ 음〯담〮 먹고〮 됴〯ᄒᆞᆫ 平뼈ᇰ床싸ᇰ 우희〮 옷〮도〮 ᄆᆞᅀᆞᆷ난 조초〮 ᄀᆞ라〮 닙고〮 됴〯ᄒᆞᆫ 香햐ᇰ 퓌우〮고〮 잇거니〮 貪탐欲욕〮이〮 언〯제〮 업〯스 료〮 ᄒᆞ〮더니〮 阿ᅙᅡᆼ育육〮王ᅌᅪᇰ이〮 듣고〮 시름〮   ᄒᆞ〮야〮 닐오〮ᄃᆡ〮 내〮 다〯ᄆᆞᆫ〮 ᄒᆞᆫ 아ᇫ이〮 뎌〮런 모〯딘 ᄠᅳ〮들〮머그〮니 아〯ᄆᆞ〮례나〮 고티〮게〮 호〮리라〮 ᄒᆞ고〮 자〯냇〮긔〮 푸ᇰ류ᄒᆞ〮ᄂᆞᆫ 각시〮ᄅᆞᆯ〮 다〯 善쎤〯容요ᇰᄋᆡ〮그ᅌᅦ 가〮 푸ᇰ류ᄒᆞ라〮 ᄒᆞ고〮 大땡〮臣씬ᄋᆞᆯ〮 미리〮 긔〯걸〮ᄒᆞ〮요ᄃᆡ〮 나옷〮 善쎤〯容요ᇰ일〮 주기〮라〮 ᄒᆞ〮거든〮 너희〯 말이〮라〮 王ᅌᅪᇰ이〮 善쎤〯容요ᇰ이〮 잇ᄂᆞᆫᄃᆡ〮 가〮 怒농〯ᄒᆞ〮야〮 닐오〮 ᄃᆡ〮 네〯 엇〯뎨〮 내 푸ᇰ류ᄒᆞ〮ᄂᆞᆫ 겨〯지블〮 ᄃᆞ려〮다  가〮 노〯ᄂᆞᆫ다〮 ᄒᆞ고〮 大땡〮臣씬ᄃᆞᆯ〮ᄒᆞᆯ〮 블러〮 닐 오〮ᄃᆡ〮 내 앗이〮 내 푸ᇰ류ᄒᆞ〮ᄂᆞᆫ 사〯ᄅᆞᄆᆞᆯ〮 ᄃᆞ려〮 다가〮 뒷〮ᄂᆞ니〮 너희〯 이〮 앗ᄋᆞᆯ〮 더브〮러〮다가〮 주기〮라〮 臣씬下ᅘᅡᆼ〯ᄃᆞᆯ〮히〮 모다〮 말인〮대〮 王ᅌᅪᇰ이〮 ᄯᅩ〮 누겨〮 닐오〮ᄃᆡ〮 그러〮면〮 닐웨〮ᄅᆞᆯ〮 뒷〮 다가〮 주교〮리라〮 ᄒᆞ고〮 臣씬下ᅘᅡᆼ〯ᄃᆞ려〮 닐 오〮ᄃᆡ〮 내 옷〮 니피〮고〮 내 冠관 쓰이〮고〮 내 宮구ᇰ의〮 드〮려 푸ᇰ류ᄒᆞᇙ 사〯ᄅᆞᆷ 뫼화〮 ᄀᆞ자ᇰ〮 즐〮기  게〮 ᄒᆞ라〮 ᄒᆞ고〮 ᄯᅩ〮 ᄒᆞᆫ 臣씬下ᅘᅡᆼ〯ᄅᆞᆯ〮 긔〯걸〮ᄒᆞ〮 야〮 甲갑〮 닙고〮 갈〮 ᄲᅡ〮ᅘᅧ〮 들오〮 善쎤〯容요ᇰᄋᆡ〮 그ᅌᅦ 가〮 닐오〮ᄃᆡ〮 王ᅌᅪᇰ子ᄌᆞᆼ〯ㅅ 命며ᇰ〮이〮 닐 웻〮부〯니로〮소니〮 아〯ᄆᆞ〮례나〮 ᄆᆞᅀᆞᇝᄀᆞ자ᇰ〮 노 라〮ᅀᅡ〮 ᄒᆞ리〮ᅌᅵ다〮 주근〮 後ᅘᅮᇢ〯에〮ᅀᅡ〮 뉘〯으츤〮 ᄃᆞᆯ〮 미츠〮리여〮 ᄒᆞ〮야〮 니르고〮 엿쇄〮ᄅᆞᆯ〮 날마〯 다가〮 그 야ᇰ〯ᄋᆞ〮로〮 니르게〮 ᄒᆞ고〮 닐웻〮자히〮 王ᅌᅪᇰ이〮 사〯ᄅᆞᆷ브〮려 무로〮ᄃᆡ〮 닐웻〮ᄉᆞᅀᅵ〮예〮  네〯 快쾡〮樂락〮ᄋᆞᆯ〮 젼ᄭᆞᆺ〮ᄒᆞ〮얀다〮 善쎤〯容요ᇰ이〮 對됭〮答답〮호〮ᄃᆡ〮 보도〮 몯〯ᄒᆞ며〮 듣도〮 몯〯 거니〮 므스〮기〮 快쾡〮樂락〮ᄒᆞ〮ᄫᆞ리〮ᅌᅵᆺ고〮 王ᅌᅪᇰ이〮 親친히〮 가〮 무로〮ᄃᆡ〮 네〯 내 옷〮 닙고〮 내 宮구ᇰ殿뗜〮에〮 드〮러 내 푸ᇰ류ᄫᅡ지〮 ᄃᆞ리〮고〮 됴〯ᄒᆞᆫ 차〮반〮 먹고〮 이쇼〮ᄃᆡ〮 엇〯뎨〮 몯〯 듣고〮 몯〯 보〮노라〮 ᄒᆞ〮ᄂᆞᆫ다〮 善쎤〯容요ᇰ이〮 닐오〮ᄃᆡ〮 ᄒᆞ 마〮 주글〮 싸〯ᄅᆞ미〮어니〮 當다ᇰ時씽로〮 사라〮  이신ᄃᆞᆯ〮 주구〮메셔〮 다ᄅᆞ리〮잇가〮 므ᅀᅳᆷ〮 ᄆᆞ ᅀᆞᇝ겨ᇰ〮으〮로〮 貪탐欲욕〮ᄋᆞᆯ〮 펴리〮잇고〮 王ᅌᅪᇰ이〮 닐오〮ᄃᆡ〮 어린〮거사〮 네〯 다〯ᄆᆞᆫ〮 ᄒᆞᆫ 모맷〮 목 숨〯 위〯ᄒᆞ〮야도〮 그런〮 貪탐欲욕〮앳〮 즐〮거ᄫᅳᆫ〮 ᄆᆞᅀᆞ미〮 업〯거니〮 ᄒᆞ〮ᄆᆞᆯ며〮 無뭉數숭〮劫겁〮에〮 주그〮락〮 살〯락〮 ᄒᆞ〮야〮 그지〮업〯슨 受쓔ᇢ〯苦콩〯호〮미〮 엇〯더뇨〮 沙상門몬이〮 이〮ᄅᆞᆯ〮 시름〮 ᄒᆞ〮야〮 出츄ᇙ〮家강ᄒᆞ〮야〮 道또ᇢ〯理링〯ᄇᆡ화〮 輪륜廻ᅘᅬᆼ 버술〮 이〯ᄅᆞᆯ〮 求꾸ᇢᄒᆞ〮ᄂᆞ〮니라〮 그제 ᅀᅡ〮 善쎤〯容요ᇰ이〮 ᄆᆞᅀᆞ미〮 여러〮 王ᅌᅪᇰᄭᅴ〮 ᄉᆞᆯ ᄫᅩ〮ᄃᆡ〮 내〮 王ᅌᅪᇰ말〯ᄊᆞᆷ 듣ᄌᆞᆸ〯고ᅀᅡ〮 내 ᄆᆞᅀᆞ미〮 ᄭᆡ〮ᄃᆞᆮ과〮ᅌᅵ다〮 生ᄉᆡᇰ 老루ᇢ〯 病뼈ᇰ〮 死ᄉᆞᆼ〯ㅣ 眞진實씨ᇙ〮로〮 슬〮ᄒᆞᆫ 이〯리로〮소〮ᅌᅵ다〮 나〯ᄅᆞᆯ〮 出츄ᇙ〮家강ᄒᆞ〮야〮 道또ᇢ〯理링〯 ᄇᆡ호〮게〮 ᄒᆞ〮쇼셔〮 王ᅌᅪᇰ이〮 깃거〮 고리〮ᄒᆞ라〮 ᄒᆞ〮야ᄂᆞᆯ〮 善쎤〯容요ᇰ이〮 즉〮자히〮 王ᅌᅪᇰᄭᅴ〮 하〯딕〮ᄒᆞ고〮 나〮가〮 沙상門몬이〮 ᄃᆞ외야〮 나〮지여〮 바〮미여〮 修슈ᇢ行ᅘᆡᇰ〮ᄒᆞ〮야〮 阿ᅙᅡᆼ羅랑漢한〮果광〯ᄅᆞᆯ〮 得득〮ᄒᆞ니〮라〮 ᄒᆞᆫ 臣씬下ᅘᅡᆼ〯ㅣ 阿ᅙᅡᆼ育육〮王ᅌᅪᇰᄭᅴ〮 닐오〮ᄃᆡ〮 아〯래〮 難난頭뚜ᇢ禾ᅘᅪᆼ 龍료ᇰ王ᅌᅪᇰ이〮 阿ᅙᅡᆼ闍썅世솅〮王ᅌᅪᇰᄋᆞᆯ〮 므더니〮 너 겨〮 부텻 터리〮ᄅᆞᆯ〮 아ᅀᅡ〮가니〮ᅌᅵ다〮 阿ᅙᅡᆼ育육〮王ᅌᅪᇰ이〮 듣고〮 ᄀᆞ자ᇰ〮 怒농〯ᄒᆞ〮야〮 鬼귕〮神씬ᄋᆞᆯ〮 出ᄎᆔᆼ〮令려ᇰ〮ᄒᆞ〮야〮 鐵텨ᇙ〮網마ᇰ〯ᄋᆞᆯ〮 ᄆᆡᇰᄀᆞ〮  라〮}
\註{鐵텨ᇙ〮網마ᇰ〯ᄋᆞᆫ〮 쇠〮그〮므〮리라〮}
\本{須슝彌밍山산ㅅ 기슬〮 글〮 후〮려 龍료ᇰ王ᅌᅪᇰᄋᆞᆯ〮 자바〮 ᄆᆡ야〮 오〯려 ᄒᆞ〮 더니〮 龍료ᇰ王ᅌᅪᇰ이〮 ᄀᆞ자ᇰ〮 두리〮여〮 모다〮 議ᅌᅴᆼ〮論론〮호〮ᄃᆡ〮 阿ᅙᅡᆼ育육〮王ᅌᅪᇰ이〮 부텨를〮 셤기〮ᅀᆞᆸ〯ᄂᆞ니〮 자〮ᄂᆞᆫ ᄉᆞᅀᅵ〮 어〯더〮 宮구ᇰ殿뗜〮을〮 드러〮다가〮 須슝彌밍山산 아래〮 노코〯 根ᄀᆞᆫ源ᅌᅯᆫ을〮 펴〮아〮 니르면〮 다ᇰ다ᅌᅵ 怒농〯ᄅᆞᆯ〮 잔치〮리라〮 ᄒᆞ고〮 즉〮자히〮 龍료ᇰᄋᆞᆯ〮 보내〮  야〮 阿ᅙᅡᆼ育육〮王ᅌᅪᇰ 자〮ᄂᆞᆫ ᄉᆞᅀᅵ〮 어〯더〮 阿ᅙᅡᆼ育육〮王ᅌᅪᇰ 宮구ᇰ殿뗜〮을〮 드러〮다가〮 노하〮 ᄂᆞᆯ〮 阿ᅙᅡᆼ育육〮王ᅌᅪᇰ이〮 ᄭᆡ〮야〮 보니〮 八바ᇙ〮萬먼〮四ᄉᆞᆼ〮千쳔里링〯ㅅ 노ᄑᆡ〮옛〮 水ᄉᆔᆼ〯精져ᇰ塔탑〮이〮 잇거늘〮 ᅙᆞ녀ᄀᆞ〮론〮 과ᄒᆞ고〮 ᄒᆞ녀 ᄀᆞ〮론〮 두리〮여〮 ᄒᆞ〮더니〮 難난頭뚜ᇢ禾ᅘᅪᆼ 龍료ᇰ王ᅌᅪᇰ이〮 親친히〮 나〮아〮 닐오〮ᄃᆡ〮 阿ᅙᅡᆼ闍썅世솅〮王ᅌᅪᇰ이〮 부텻 터리〮ᄅᆞᆯ〮 주〮실ᄊᆡ〮 이〮  塔탑〮ᄋᆞᆯ〮 이르ᅀᆞᄫᅢᆺ〮ᄂᆞ니〮 내〮 앗〯ᄉᆞᆸ디〮 아니〮 호〮ᅌᅵ다〮 釋셕〮迦강文문佛뿌ᇙ〮이〮 겨〯시ᇙ〮 저 긔〮 내〮 부텨ᄭᅴ〮 말〯ᄊᆞᄆᆞᆯ〮 ᄒᆞ〮ᅀᆞ〮ᄫᅩᄃᆡ〮 涅녀ᇙ〮槃빤ᄒᆞ〮신 後ᅘᅮᇢ〯에〮 劫겁〮 다ᄋᆞᇙ 時씽節져ᇙ〮에〮 經겨ᇰ과〮 袈걍裟상와〮 바리와〮ᄅᆞᆯ〮 내〮다〯가 져〮다가〮 이〮 塔탑〮애〮 녀허〮 뒷〮ᄉᆞᆸ〯다가〮 彌밍勒륵〮이〮 나〮거〮시〮든〮 내〯야〮 받ᄌᆞᄫᅩ〮리〮ᅌᅵ다〮 ᄒᆞ〮ᅀᆞᄫᅩ〮ᅌᅵ다〮 阿ᅙᅡᆼ育육〮王ᅌᅪᇰ이〮 닐오〮ᄃᆡ〮   내〮 그런〮 ᄠᅳ〮들〮 몰〯라〮 ᄒᆞ〮대ᇰ다〮 ᄒᆞ〮야ᄂᆞᆯ〮 難난頭뚜ᇢ禾ᅘᅪᆼ 龍료ᇰ王ᅌᅪᇰ이〮 龍료ᇰᄃᆞᆯ〮 브〮려 阿ᅙᅡᆼ育육〮王ᅌᅪᇰㅅ 宮구ᇰ殿뗜〮을〮 도로 드러〮 다가〮 아〯랫터헤〮 노ᄒᆞ니〮라〮 阿ᅙᅡᆼ育육王ᅌᅪᇰ이〮 塔탑〮ᄋᆞᆯ〮 ᄒᆞ마〮 이르ᅀᆞᆸ〯고〮 幡펀을〮 몯〯 ᄃᆞ〮라셔〮 病뼈ᇰ〮ᄒᆞ〮야〮 누ᄫᅥ〮셔〮 虛헝空코ᇰ애〮 비로〮ᄃᆡ〮 부톄〯 靈려ᇰᄒᆞ〮거〮시든〮 내 情쪄ᇰ誠쎠ᇰ을〮 ᄉᆞᆯ피〮쇼셔〮 ᄒᆞ니〮 그 八바ᇙ〮萬먼〮 四ᄉᆞᆼ〮 千쳔 塔탑〮이〮 다〯 알ᄑᆡ〮 와〮 멀〯오〮 ᄒᆞ나콤〮 王ᅌᅪᇰᄭᅴ〮 와〮 구펴〮든〮 王ᅌᅪᇰ이〮 손〮ᅀᅩ 幡펀을〮 ᄃᆞ〮 더니〮 次ᄎᆞᆼ〮第똉〮로〮 다〯 도로 제 고대〮 가〮더 라〮 阿ᅙᅡᆼ育육〮王ᅌᅪᇰ이〮 그 幡펀 ᄃᆞᆯ〮오〮 病뼈ᇰ〮이〮 됴〯ᄒᆞᆯᄊᆡ〮 일후〮믈〮 續쑉〮命며ᇰ〮幡펀이〮라〮 ᄒᆞ〮더라〮}
\註{續쑉〮命며ᇰ〮은〮 命며ᇰ〮을〮 니ᅀᅳᆯ〮씨〮라〮}
\本{阿ᅙᅡᆼ育육〮王ᅌᅪᇰ이〮 그저긔〮 臣씬下ᅘᅡᆼ〯ᄃᆞᆯ〮 ᄃᆞ려〮 鷄곙雀쟉〮精져ᇰ舍샹〮애〮 가〮 上쌰ᇰ〮座쫭〮 耶양舍샹〮ᄭᅴ〮  닐오〮ᄃᆡ〮 부텨 授쓔ᇢ〮記긩〮ᄒᆞ〮샨 比삥〮丘쿠ᇢㅣ 아니〮 겨〯시니〮잇가〮 耶양舍샹〮ㅣ 對됭〮答답〮호〮ᄃᆡ〮 부톄〯 涅녏〮槃빤 ᄒᆞ〮시ᇙ〮저긔〮 阿ᅙᅡᆼ難난이〮 ᄃᆞ려〮 니ᄅᆞ샤〮ᄃᆡ〮 나 涅녀ᇙ〮槃빤ᄒᆞᆫ 百ᄇᆡᆨ〮年년 後ᅘᅮᇢ〯에〮 長댜ᇰ〯者쟝〯ᄋᆡ〮 아ᄃᆞᆯ〮 優ᅙᅮᇢ婆삥毱꾹〮多당ㅣ라〮 호〮리〮 出츄ᇙ〮家강ᄒᆞ〮야〮 道또ᇢ〯理링〯ᄇᆡ호〮리라〮 ᄒᆞ〮시니〮 이〮 제 ᄒᆞ마〮 世솅〮間간애〮 나〮샤〮 出츄ᇙ〮家강ᄒᆞ〮  야〮 道또ᇢ〯理링〯 ᄇᆡ화〮 阿ᅙᅡᆼ羅랑漢한〮이〮 ᄃᆞ 외샤〮 優ᅙᅮᇢ留류ᇢ蔓먼〮荼똥山산애〮 겨〯시 니〮ᅌᅵ다〮 王ᅌᅪᇰ이〮 깃거〮 즉〮자히〮 臣씬下ᅘᅡᆼ〯ㅣ며〮 眷권〮屬쑉〮ᄃᆞ려〮 가〯리라〮 ᄒᆞ〮더니〮 尊존者쟝〯ㅣ 너교〮ᄃᆡ〮 王ᅌᅪᇰ이〮 오〮시면〮 졷ᄌᆞ ᄫᆞᆫ〮 한 사〯ᄅᆞ미〮 벌에〮ᄅᆞᆯ〮 ᄇᆞᆯᄫᅡ〮 주기〮리라〮 ᄒᆞ〮 야〮 使ᄉᆞᆼ〮者쟝〯 ᄃᆞ려〮 닐오〮ᄃᆡ〮 내〮 王ᅌᅪᇰᄭᅴ〮 가〯 리〮ᅌᅵ다〮 王ᅌᅪᇰ이〮 깃거〮 尊존者쟝〯 오ᇙ 길헤〮  舟쥬ᇢ桁ᅘᅡᇰᄋᆞᆯ〮 올〮히〮 准쥰〯備삥〮ᄒᆞ고〮}
\註{舟쥬ᇢ는〮 ᄇᆡ〮  오〮 桁ᅘᅡᇰᄋᆞᆫ〮 지ᇝ〮대〮라〮}
\本{桁ᅘᅡᇰ애〮 各각〮色ᄉᆡᆨ〮 幡펀과〮 蓋갱〮와〮ᄅᆞᆯ〮 ᄃᆞ〮라〮 기드〮리〮더니〮 優ᅙᅮᇢ婆빵毱꾹〮多당 尊존者쟝〯ㅣ 一ᅙᅵᇙ〮萬먼〮八바ᇙ〮千쳔 阿ᅙᅡᆼ羅랑漢한〮 ᄃᆞ리〮고〮 오〮나ᄂᆞᆯ〮 王ᅌᅪᇰ이〮 臣씬下ᅘᅡᆼ〯ㅣ며〮 眷권〮屬쑉〮 ᄃᆞ리〮고〮 尊존者쟝〯ᄭᅴ〮 가〮 밥〮 받ᄌᆞᆸ〯고〮 ᄯᅡ해〮 업데여〮 禮롕〯數숭〮ᄒᆞ고〮 ᄭᅮ〮러 合ᅘᅡᆸ〮掌쟈ᇰ〯ᄒᆞ〮야〮 닐오〮  ᄃᆡ〮 내〮 閻염浮뿌ᇢ提똉예〮 爲ᅌᅱᆼ頭뚜ᇢᄒᆞᆫ 王ᅌᅪᇰ이〮 ᄃᆞ외요〮ᄆᆞᆫ〮 깃브디〮 아니〮ᄒᆞ고〮 오ᄂᆞᆯ〮 尊존者쟝〯 보〮ᅀᆞ〮ᄫᅩ니〮 깃부〮미〮 그지〮업〯서〮 ᅌᅵ다〮 ᄒᆞ고〮 尊존者쟝〯ᄅᆞᆯ〮 請쳐ᇰ〯ᄒᆞ〮야〮 城쎠ᇰ의〮 드〮려 種죠ᇰ〯種죠ᇰ〯앳〮 座쫭〮ᄆᆡᇰᄀᆞᆯ〮오〮 尊존者쟝〯올여〮 안치〮고〮 조ᄎᆞᆫ〮 쥬ᇰ〯으〮란〮 鷄곙雀쟉〮精져ᇰ舍샹〮로〮 보내〮오〮 尊존者쟝〯ᄭᅴ〮 닐 오〮ᄃᆡ〮 尊존者쟝〯ᄂᆞᆫ〮 야ᇰᄌᆡ〮 端돤正져ᇰ〮ᄒᆞ고〮  ᄉᆞᆯ〮히〮 보ᄃᆞ〮랍거〮시ᄂᆞᆯ〮 나〮ᄂᆞᆫ〮 야ᇰᄌᆡ〮 덧굿고〮 ᄉᆞᆯ〮히〮 세요〮ᅌᅵ다〮 尊존者쟝〯ㅣ 偈꼥〮ᄅᆞᆯ〮 지 ᅀᅥ〮 닐오〮ᄃᆡ〮 내〮 부텨ᄭᅴ〮 布봉〮施싱ᄒᆞ〮ᅀᆞᄫᆞᆯ〮 쩌근〮 됴〯ᄒᆞᆫ 쳔〯랴ᅌᆞ〮로〮 호〮니〮 王ᅌᅪᇰᄋᆡ〮 몰애〮 로〮 布봉〮施싱ᄒᆞ〮샤미〮 ᄀᆞᆮ〮디〮 아니〮호〮ᅌᅵ다〮}
\註{尊존者쟝〯ᄂᆞᆫ〮 前쪈生ᄉᆡᇰ애〮 됴〯ᄒᆞᆫ 쳔〯랴ᅌᆞ〮로〮 부텻긔〮 布봉〮施싱ᄒᆞᆯᄊᆡ〮 이〮제와〮 야ᇰᄌᆡ〮  곱〯고〮 王ᅌᅪᇰᄋᆞᆫ〮 前쪈生ᄉᆡᇰ애〮 몰애〮로〮 布봉〮施싱ᄒᆡᆯᄊᆡ〮 이〮제와〮 야ᇰᄌᆡ〮 덧굿다〮 ᄒᆞ〮논 ᄠᅳ〮디라〮}
\本{王ᅌᅪᇰ이〮 ᄯᅩ〮 尊존者쟝〯ᄭᅴ〮 닐오〮ᄃᆡ〮 如ᅀᅧᆼ 來ᄅᆡᆼ 說ᅀᅧᇙ〮法법〮ᄒᆞ〮시며〮 ᄃᆞᆮ니〮시던〮 ᄯᅡ〮ᄒᆞᆯ〮 ᄀᆞᄅᆞ쳐〮시든〮 供고ᇰ養야ᇰ〮ᄒᆞ〮ᅀᆞᄫᅡ〮지〮ᅌᅵ다〮 ᄒᆞ고〮 四ᄉᆞᆼ〮兵벼ᇰᄃᆞ리〮고〮 種죠ᇰ〯種죠ᇰ〯供고ᇰ養야ᇰ〮이〮며〮 香햐ᇰ花황ㅣ며〮 幢뙁幡펀이〮 며〮 푸ᇰᄅᆔ〯며〮 다〯 ᄀᆞ초〮 가지〮고〮 尊존者쟝〯ᄃᆞ 려〮 나니〮라〮 尊존者쟝〯ㅣ ᄒᆞᆫ 수프〮레〮 가〮 닐 오〮ᄃᆡ〮 이〮 如ᅀᅧᆼ來ᄅᆡᆼ나〮신 ᄯᅡ〮히니〮ᅌᅵ다〮 王ᅌᅪᇰ이〮 ᄯᅡ해〮 ᄂᆞ려〮 업데여〮 절〮ᅙᆞ고〮 供고ᇰ養야ᇰ〮ᄒᆞ〮ᅀᆞᆸ고〮 塔탑〮셰〯니라〮 尊존者쟝〯ㅣ ᄯᅩ〮 ᄒᆞᆫ 고대〮 가〮 닐오〮ᄃᆡ〮 이〮 如ᅀᅧᆼ來ᄅᆡᆼ 六륙〮年년苦콩〯行ᅘᅵᇰ〮ᄒᆞ〮더신〮 ᄯᅡ〮히니〮ᅌᅵ다〮 이ᅌᅦ 셔〮 長댜ᇰ〯者쟝〯ㅣ ᄯᆞ〮리〮 如ᅀᅧᆼ來ᄅᆡᆼᄭᅴ〮 졋〮粥쥭〮 쑤〮어〮 받ᄌᆞᄫᆞ〮니〮ᅌᅵ다〮 ᄯᅩ〮 道또ᇢ〯場따ᇰ 菩뽕提똉樹쓩〮미틔〮 가〮 닐오〮ᄃᆡ〮}
\註{道또ᇢ〯場땨ᇰ菩뽕提똉  樹쓩〮는〮 부텨마〯다〮 이〮 菩뽕提똉나모 미트〮 成써ᇰ道또ᇢ〯ᄒᆞ〮실ᄊᆡ〮 道또ᇢ〯場땨ᇰ菩뽕提 똉樹쓩〮ㅣ라〮 ᄒᆞ니〮라〮 이〮 菩뽕提똉樹쓩〮는〮 우희〮 잇ᄂᆞᆫ 畢비ᇙ〮鉢바ᇙ〮羅랑樹쓩〮ㅣ라〮}
\本{ 이〮 나모 미튼〮 如ᅀᅧᆼ來ᄅᆡᆼ 慈ᄍᆞᇰ悲빙 三삼昧ᄆᆡᆼ〮力륵〮으〮로〮 魔망王ᅌᅪᇰㅅ 兵벼ᇰ馬망〯 이긔〮시고〮 阿ᅙᅡᆼ耨녹〮多당羅랑 三삼藐막〮 三삼菩뽕提똉ᄅᆞᆯ〮 일우〮신 ᄯᅡ〮히〮ᅌᅵ다〮 王ᅌᅪᇰ이〮 無뭉量랴ᇰ〮 보〯ᄇᆡ〮ᄅᆞᆯ〮 내〯야〮 種죠ᇰ〯種죠ᇰ〯供고ᇰ養야ᇰ〮ᄒᆞ〮ᅀᆞᆸ고〮 큰〮 塔탑〮셰〯니라〮 尊존者쟝〯ㅣ ᄯᅩ〮 拘궁尸싱國귁〮에〮 가〮 닐오〮 ᄃᆡ〮 이〮ᄂᆞᆫ〮 如ᅀᅧᆼ來ᄅᆡᆼ 부텻 일〯 ᄆᆞᄎᆞ시〮고〮 나  ᄆᆞᆫ〮것 업〯슨 涅녀ᇙ〮槃빤애〮 般반涅녀ᇙ〮槃뺜ᄒᆞ〮신 ᄯᅡ〮히니〮ᅌᅵ다〮 ᄒᆞ〮야ᄂᆞᆯ〮 王ᅌᅪᇰ이〮 ᄯᅡ해〮 업더〮디〮여〮 울〯오〮 種죠ᇰ〯種죠ᇰ〯供고ᇰ養야ᇰ〮ᄒᆞ〮 ᅀᆞᆸ고〮 큰〮 塔탑〮셰〯니라〮 王ᅌᅪᇰ이〮 ᄯᅩ〮 尊존者쟝〯ᄭᅴ〮 닐오〮ᄃᆡ〮 부텻 굴〯근〮 第똉〯子ᄌᆞᆼ〯ᄃᆞᆯ〮ᄒᆡ〮 舍샹〮利링〮ᄅᆞᆯ〮 어〯더〮 供고ᇰ養야ᇰ〮ᄒᆞ〮ᅀᆞᆸ〮고져〮 ᄒᆞ〮노니〮 ᄀᆞᄅᆞ치〮쇼셔〮 尊존者쟝〯ㅣ 닐오〮 ᄃᆡ〮 됴〯ᄒᆞ시〮ᅌᅵ다〮 大땡〮王ᅌᅪᇰ이〮 이〮런 貴귕〮 ᄒᆞᆫ ᄆᆞᅀᆞᄆᆞᆯ〮 내〯실쎠〮 ᄒᆞ고〮 王ᅌᅪᇰ과〮 ᄒᆞ〮야〮 舍샹〮衛ᅌᅱᆼ〮國귁〮 祇낑泹ᅘᅪᆫ精져ᇰ舍샹〮애〮 가〮 소〮ᄂᆞ로〮 ᄀᆞᄅᆞ치〮며〮 닐오〮ᄃᆡ〮 이〮ᄂᆞᆫ〮 舍샹〮利링〮弗부ᇙ〮ㅅ 塔탑〮이〮니〮ᅌᅵ다〮 王ᅌᅪᇰ이〮 무로〮 ᄃᆡ〮 뎨〮 엇〯던 功고ᇰ德득〮을〮 뒷〮더〮신고〮 對됭〮答답〮호〮ᄃᆡ〮 버근〮 法법〮王ᅌᅪᇰ이〮시니〮 轉ᄃᆑᆫ〮法법〮을〮 조차〮 ᄒᆞ〮더〮시니〮ᅌᅵ다〮 王ᅌᅪᇰ이〮 十씹〮萬먼〮兩랴ᇰ〯ㅅ 보〯ᄇᆡ〮ᄅᆞᆯ〮 내〯야〮 供고ᇰ養야ᇰ〮 ᄒᆞ니〮라〮 尊존者쟝〯ㅣ ᄯᅩ〮 닐오〮ᄃᆡ〮 이〮ᄂᆞᆫ〮 大땡〮目목〮揵껀〯連련ㅅ 塔탑〮이〮니〮ᅌᅵ다〮 王ᅌᅪᇰ이〮 ᄯᅩ〮 功고ᇰ德득〮을〮 무러〮늘〮 對됭〮答답〮호〮ᄃᆡ〮 神씬足죡〮이〮 第똉〮一ᅙᅵᇙ〮이〮니〮 밧가 라ᄀᆞ〮로〮 ᄯᅡ〮ᄒᆞᆯ〮 눌〯러도〮 ᄯᅡ〮히〮 드러〮치〮며〮 天텬宮구ᇰ에〮 가〮 難난陀땅 龍료ᇰ王ᅌᅪᇰ과〮 跋빠ᇙ〮難난陀땅 龍료ᇰ王ᅌᅪᇰᄋᆞᆯ〮 降ᅘᅡᇰ服뽁〮ᄒᆡ〯 시니〮ᅌᅵ다〮 王ᅌᅪᇰ이〮 ᄯᅩ〮 十씹〮萬먼〮兩랴ᇰ〯ㅅ  보〯ᄇᆡ〮ᄅᆞᆯ〮 내〯야〮 供고ᇰ養야ᇰ〮ᄒᆞ니〮라〮 尊존者쟝〯ㅣ ᄯᅩ〮 닐오〮ᄃᆡ〮 이〮ᄂᆞᆫ〮 摩망訶ᅙᅡᆼ迦강葉셥〮ㅅ 窟코ᇙ〮이〮니〮ᅌᅵ다〮 王ᅌᅪᇰ이〮 ᄯᅩ〮 功고ᇰ德득〮을〮 무른〮대〮 對됭〮答답〮호〮ᄃᆡ〮 뎨〮 欲욕〮이〮 져〯그샤〮 足죡〮ᄒᆞᆫ 고〮ᄃᆞᆯ〮 아〯ᄅᆞ〮시고〮 頭뚜ᇢ陀땅ㅣ 第똉〮一ᅙᅵᇙ〮이〮러〮시니〮 如ᅀᅧᆼ來ᄅᆡᆼ ᄌᆞ〮 걋 半반〮座쫭〮와〮 僧스ᇰ伽꺙梨링衣ᅙᅴᆼᄅᆞᆯ〮 주〮시니〮}
\註{世솅尊존이 多당子ᄌᆞᆼ〯塔탑〮 알ᄑᆡ〮 가〮샤〮 ᄌᆞ〮걋 座쫭〮ᄅᆞᆯ〮 ᄂᆞᆫ호〮아〮 迦강葉셥〮이〮 안치〮시고〮 僧스ᇰ伽꺙梨링로〮 두르시〮고〮 니ᄅᆞ샤〮ᄃᆡ〮 내〮 正져ᇰ〮法법〮眼ᅌᅡᆫ〯  藏짜ᇰ〮ᄋᆞ〮로〮 너를〮 ᄀᆞ마니 맛디〮노니〮 네〯護ᅘᅩᆼ〮持띵ᄒᆞ〮야〮 後ᅘᅮᇢ〯에〮 뎐디ᄒᆞ라〮}
\本{衆쥬ᇰ〮生ᄉᆡᇰᄋᆞᆯ〮 어〯여ᄲᅵ〮 너겨〮 正져ᇰ〮法법〮을〮 셰〯 시니〮ᅌᅵ다〮 王ᅌᅪᇰ이〮 ᄯᅩ〮 十씹〮萬먼〮兩랴ᇰ〯ㅅ 보〯ᄇᆡ〮ᄅᆞᆯ〮 내〯야〮 供고ᇰ養야ᇰ〮ᄒᆞ니〮라〮 尊존者쟝〯ㅣ ᄯᅩ〮 닐오〮ᄃᆡ〮 이〮ᄂᆞᆫ〮 薄빡〮拘궁羅랑ㅅ 塔탑〮이〮니〮ᅌᅵ다〮 王ᅌᅪᇰ이〮 ᄯᅩ〮 功고ᇰ德득〮을〮 무른〮대〮 對됭〮答답〮호〮ᄃᆡ〮 無뭉病뼈ᇰ〮이〮 第똉〮一ᅙᅵᇙ〮이〮러〮시니〮 ᄂᆞᆷ〮 위〯ᄒᆞ〮야〮 ᄒᆞᆫ 句궁〮ㅅ 法법〮도〮 니르신〮 저기〮 업〯고〮 샤ᇰ녜〮 말〯업〯더〮 시니〮ᅌᅵ다〮 王ᅌᅪᇰ이〮 다〯ᄆᆞᆫ〮 돈〯 ᄒᆞᆫ나〯ᄐᆞ로〮 供고ᇰ養야ᇰ〮ᄒᆞᆫ대〮 臣씬下ᅘᅡᆼ〯ᄃᆞᆯ〮히〮 닐오〮ᄃᆡ〮 功고ᇰ德득〮이〮 녀느 ᄀᆞᆮ〮거〮시ᄂᆞᆯ〮 엇〯뎨〮 다〯ᄆᆞᆫ〮 돈〯 ᄒᆞᆫ나〯ᄐᆞ로〮 供고ᇰ養야ᇰ〮ᄒᆞ〮시〮ᄂᆞ니〮잇고〮 王ᅌᅪᇰ이〮 닐오〮ᄃᆡ〮 ᄌᆞ〮걋 모〮미〮 비록〮 智딩〮慧ᅘᆒᆼ〮 ᄆᆞᆯᄀᆞ신〮ᄃᆞᆯ〮 世솅〮間간애〮 므스〮기〮 有ᅌᅮᇢ〯益ᅙᅧᆨ〮ᄒᆞ료〮 ᄒᆞ〮더라〮}
\註{薄빡〮拘궁羅랑ㅣ 자〯내〮ᄲᅮᆫ〯 어〮디〮디ᄫᅵ〮 ᄂᆞᆷ〮ᄀᆞᄅᆞ쵸〮  ᄆᆞᆯ〮 아니〮ᄒᆞᆯᄊᆡ〮 世솅〮間간애〮 有ᅌᅮᇢ〯益ᅙᅧᆨ〮ᄒᆞᆫ 주〮리〮 업〯스〮니라〮}
\本{그ᄢᅴ〮 그 ᄒᆞᆫ 낫〯 도〯니〮 도로 王ᅌᅪᇰᄭᅴ〮 오〮나ᄂᆞᆯ〮 臣씬下ᅘᅡᆼ〯ᄃᆞᆯ〮히〮 보고〮 ᄒᆞᆫ 이〮ᄇᆞ로〮 기료〮ᄃᆡ〮 薄빡〮拘궁羅랑 尊존者쟝〯ㅣ 淸쳐ᇰ白ᄈᆡᆨ〮ᄒᆞ〮샤〮 ᄒᆞᆫ돈〯 도〮 아니〮 바ᄃᆞ시〮ᄂᆞ다〮 ᄒᆞ〮더라〮 尊존者쟝〯ㅣ ᄯᅩ〮 닐오〮ᄃᆡ〮 이〮ᄂᆞᆫ〮 阿ᅙᅡᆼ難난ㅅ 塔탑〮이〮 니〮ᅌᅵ다〮 王ᅌᅪᇰ이〮 ᄯᅩ〮 功고ᇰ德득〮을〮 무른〮대〮  對됭〮答답〮호〮ᄃᆡ〮 이〮ᄂᆞᆫ〮 부텻 侍씽〮奉뽀ᇰ〯이〮 러〮시니〮 多당聞문이〮 第똉〮一ᅙᅵᇙ〮이〮시고〮 부텻 經겨ᇰ을〮 ᄆᆡᇰᄀᆞ〮ᄅᆞ〮시니〮ᅌᅵ다〮 王ᅌᅪᇰ이〮 百ᄇᆡᆨ〮億흑〮兩랴ᇰ〯ㅅ 보〯ᄇᆡ〮ᄅᆞᆯ〮 내〯야〮 供고ᇰ養야ᇰ〮ᄒᆞᆫ대〮 臣씬下ᅘᅡᆼ〯ᄃᆞᆯ〮히〮 닐오〮ᄃᆡ〮 엇〯뎨〮 布봉〮施싱供고ᇰ養야ᇰ〮이〮 ᄂᆞᄆᆡ〮그ᅌᅦ셔〮 더으 시〮니〮잇고〮 王ᅌᅪᇰ이〮 닐오〮ᄃᆡ〮 如ᅀᅧᆼ來ᄅᆡᆼㅅ 모〮ᄆᆞᆯ〮 뫼〯ᅀᆞᄫᅡ〮 돈니〮실ᄊᆡ〮 供고ᇰ養야ᇰ〮이〮 ᄂᆞ  ᄆᆡ〮그ᅌᅦ셔〮 더으며〮 如ᅀᅧᆼ來ᄅᆡᆼㅅ 法법〮이〮 世솅〮間간애〮 샤ᇰ녜〮 이셔〮 미혹〮ᄒᆞᆫ 어드〮ᄫᅳᆫ 이〯ᄅᆞᆯ〮 업〯게〮 ᄒᆞ〮샤미〮 다〯 阿ᅙᅡᆼ難난 尊존者쟝〯ㅅ 功고ᇰ이〮실ᄊᆡ〮 供고ᇰ養야ᇰ〮이〮 ᄂᆞᄆᆡ〮그 ᅌᅦ셔〮 더으니〮라〮 그ᄢᅴ〮 阿ᅙᅡᆼ育육〮王ᅌᅪᇰ이〮 塔탑〮ᄋᆞᆯ〮 다〯 供고ᇰ養야ᇰ〮ᄒᆞ고〮 道또ᇢ〯場땨ᇰ 菩뽕提똉樹쓩〮아래〮 다시〮 가〮 世솅〮間간앳〮 貴귕〮ᄒᆞᆫ 보〯ᄇᆡ〮로〮 供고ᇰ養야ᇰ〮ᄒᆞ〮ᅀᆞᆸ〮더니〮 王ᅌᅪᇰㅅ 夫붕人ᅀᅵᆫ 일후〮미〮 低뎽舍샹〮羅랑絺팅多당ㅣ라〮 호〮리〮 너교〮ᄃᆡ〮 王ᅌᅪᇰ이〮 날〯 ᄇᆞ리〮시고〮 보〯ᄇᆡ〮 가져〮가〮 菩뽕提똉樹쓩〮 供고ᇰ養야ᇰ〮ᄒᆞ〮시〮ᄂᆞ니〮 뎌〮 남ᄀᆞᆯ〮 이울〮에〮 ᄒᆞ 면〮 내그ᅌᅦ 오〮시〮리라〮 ᄒᆞ고〮 사〯ᄅᆞᆷ 브〮려 더 ᄫᅳᆫ〮 져〮즐〮 브ᅀᅳ니〮 그 남기〮 즉〮자히〮 이울〮어 늘〮 王ᅌᅪᇰ이〮 이우〮다〮 듣고〮 ᄯᅡ해〮 업더〮디〮여〮 우〯더니〮 夫붕人ᅀᅵᆫ이〮 닐오〮ᄃᆡ〮 王ᅌᅪᇰ이〮 시  름〮마〯ᄅᆞ〮쇼셔〮 내〮 어루〮 王ᅌᅪᇰㅅ ᄆᆞᅀᆞᄆᆞᆯ〮 즐〮 기〮시게〮 호〮리〮ᅌᅵ다〮 王ᅌᅪᇰ이〮 닐오〮ᄃᆡ〮 如ᅀᅧᆼ來ᄅᆡᆼ 뎌〮 나모 미틔〮셔〮 阿ᅙᅡᆼ耨녹〮多당羅랑 三삼藐막〮三삼菩뽕提똉ᄅᆞᆯ〮 일우〮시 니〮 뎌〮 남기〮 업〯거니〮 내〮 사라〮 므슴〮ᄒᆞ료〮 ᄒᆞ〮 야ᄂᆞᆯ〮 夫붕人ᅀᅵᆫ이〮 두리〮여〮 도로 ᄎᆞᆫ〮 져〮즐〮 브ᅀᅳ니〮 菩뽕提똉樹쓩〮ㅣ 도로 살〯어늘〮 王ᅌᅪᇰ이〮 듣고〮 깃거〮 그 나모 미틔〮 가〮 누〮늘〮  長땨ᇰ常쌰ᇰ ᄲᅡᆯ아〮 잇더〮라〮 그저긔〮 王ᅌᅪᇰ이〮 金금銀ᅌᅳᆫ 瑠류ᇢ璃링 玻빵瓈롕로〮 네〯 가 짓〮 도ᄀᆞᆯ〮 ᄆᆡᇰᄀᆞ〮라〮 香햐ᇰ乳ᅀᅲᆼ〯와〮 香햐ᇰ湯탕ᄋᆞᆯ〮 담〯고〮 種죠ᇰ〯種죠ᇰ〯음〯담〮과〮 보〯ᄇᆡ〮옛〮 幢똬ᇰ幡펀蓋갱〮와〮 花황香햐ᇰ푸ᇰ류를〮 ᄀᆞ초〮 准쥰〯備삥〮ᄒᆞ〮야〮 두고〮 齋쟁戒갱〮ᄒᆞ〮야〮 ᄒᆡᆫ〮 淨쪄ᇰ〮衣ᅙᅴᆼ닙고〮}
\註{淨쪄ᇰ〮衣ᅙᅴᆼᄂᆞᆫ〮 조〮ᄒᆞᆫ 오〮시라〮}
\本{香햐ᇰ爐롱 바 다〮 殿뗜〮우희〮 이셔〮 四ᄉᆞᆼ〮方바ᇰ 向햐ᇰ〮ᄒᆞ〮야〮  절〮ᄒᆞ고〮 닐오〮ᄃᆡ〮 如ᅀᅧᆼ來ᄅᆡᆼㅅ 賢ᅘᅧᆫ聖셔ᇰ〮弟똉〯子ᄌᆞᆼ〯ㅣ 四ᄉᆞᆼ〮方바ᇰ애〮 겨〯시니〮ᄃᆞᆯ〮히〮 나〯ᄅᆞᆯ〮 어〯엿비〮 너기〮샤〮 내 供고ᇰ養야ᇰ〮ᄋᆞᆯ〮 바 ᄃᆞ쇼〮셔〮 그ᄢᅴ〮 三삼十씹〮萬먼〮 比삥丘쿠ᇢㅣ 다〯 모다〮 오니〮 十씹〮萬먼〮이〮 阿ᅙᅡᆼ羅랑漢한〮이〮러라〮 그저긔〮 比삥〮丘쿠ᇢᄃᆞᆯ〮히〮 ᄆᆞᆺ〮 爲ᅌᅱᆼ頭뚜ᇢᄒᆞᆫ 座쫭〮ᄅᆞᆯ〮 뷔워〮 아니〮 아ᇇ거늘〮 王ᅌᅪᇰ이〮 무른〮대〮 耶양舍샹〮ㅣ 對됭〮答답〮 호〮ᄃᆡ〮 이〮 座쫭〮ᄂᆞᆫ〮 上쌰ᇰ〮座쫭〮ㅅ 座쫭〮ㅣ니〮 년기〮 어듸〮ᄯᅥᆫ 안ᄌᆞ리〮잇고〮 王ᅌᅪᇰ이〮 무로〮 ᄃᆡ〮 尊존者쟝〯ㅅ 우희〮 ᄯᅩ〮 다ᄅᆞᆫ 上쌰ᇰ〮座쫭〮ㅣ 잇ᄂᆞ니〮잇가〮 對됭〮答답〮호〮ᄃᆡ〮 잇ᄂᆞ니〮 부텨 니ᄅᆞ샨〮 賓빈頭뚜ᇢ盧롱ㅣ ᄉᆞᆫᄌᆡ〮 사 라〮 겨〯시니〮 긔〯ᅀᅡ〮 이〮 座쫭〮애〮 안ᄌᆞ시〮리〮ᅌᅵ 다〮 王ᅌᅪᇰ이〮 닐오〮ᄃᆡ〮 어〯더〮 보〮ᅀᆞ〮ᄫᅡᆯ까〮 耶양舍샹〮ㅣ 닐오〮ᄃᆡ〮 아니〮 오라〮아〮 보〮시〮리니〮  ᄒᆞ마〮 오〮시리〮ᅌᅵ다〮 王ᅌᅪᇰ이〮 ᄀᆞ자ᇰ〮 깃거〮ᄒᆞ〮 더니〮 이ᅀᅳᆨ고〮 賓빈頭뚜ᇢ盧롱 尊존者쟝〯ㅣ 無뭉量랴ᇰ〮 阿ᅙᅡᆼ羅랑漢한〮ᄃᆞ리〮고〮 雁ᅌᅡᆫ〮王ᅌᅪᇰᄀᆞ〮티〮 虛헝空코ᇰ애〮 ᄂᆞ라〮와〮 上쌰ᇰ〮座쫭〮애〮 안ᄭᅥ늘〮 그ᅌᅦ 잇던〮 比삥〮丘쿠ᇢㅣ 다〯 니러〮 禮롕〯數숭〮ᄒᆞ고〮 次ᄎᆞᆼ〮第똉〮로〮 안 ᄌᆞ니〮라〮 賓빈頭뚜ᇢ盧롱ㅣ 머리〮며〮 입거 우〮지〮 조〮히〮 ᄒᆡ〮오〮 辟벽〮支징佛뿌ᇙ〮 야ᇰᄌᆡ〮 러  니〮 王ᅌᅪᇰ이〮 머리〮 조ᅀᅡ〮 禮롕〯數숭〮ᄒᆞ고〮 ᄭᅮ〮 러 合ᅘᅡᆸ〮掌쟈ᇰ〯ᄒᆞ〮야〮 닐오〮ᄃᆡ〮 尊존者쟝〯ㅣ 世솅〮尊존ᄋᆞᆯ〮 보〮ᅀᆞᄫᅡ〮 겨〯시니〮잇가〮 賓빈頭뚜ᇢ盧롱ㅣ 소〮ᄂᆞ로〮 눈서블〮 들오〮 王ᅌᅪᇰᄋᆞᆯ〮 보며〮 닐오〮ᄃᆡ〮 긔〯 올〮ᄒᆞ니〮 녜〯 如ᅀᅧᆼ來ᄅᆡᆼ 五ᅌᅩᆼ〯百ᄇᆡᆨ〮 阿ᅙᅡᆼ羅랑漢한〮 ᄃᆞ리〮시고〮 王ᅌᅪᇰ舍샹〮城쎠ᇰ의〮 겨〯샤〮 安ᅙᅡᆫ居겅ᄒᆞ〮실〮 쩨 도〮 내〮 그 中듀ᇰ에〮 잇다〮ᅌᅵ다〮 ᄯᅩ〮 世솅〮尊존 이〮 舍샹〮衛ᅌᅱᆼ〮國귁〮에〮 겨〯실〮쩌긔〮 給급〮孤공獨똑〮 長댜ᇰ〯者쟝〯ᄋᆡ〮 ᄯᆞ〮리〮 부텨와〮 比삥〮丘쿠ᇢᄃᆞᆯ〮ᄒᆞᆯ〮 請쳐ᇰ〯ᄒᆞ〮ᅀᆞ〮ᄫᅡᄂᆞᆯ〮 그저긔〮 比삥〮丘쿠ᇢᄃᆞᆯ〮히〮 各각〮各각〮 虛헝空코ᇰ애〮 ᄂᆞ라〮 가〮더니〮 나〮ᄂᆞᆫ〮 神씬力륵〮으〮로〮 大땡〮山산ᄋᆞᆯ〮 조쳐〮 가져〮가〯니〮 世솅〮尊존이〮 나〯ᄅᆞᆯ〮 외〯 다〮 ᄒᆞ〮샤〮 엇〯뎨〮 神씬足죡〮ᄋᆞᆯ〮 내〯야〮 뵈〯ᄂᆞᆫ다〮 내〮 이〮제 너를〮 罰뻐ᇙ〮ᄒᆞ〮야〮 涅녏〮槃빤몯〯게〮  ᄒᆞ〮노니〮 世솅〮間간애〮 샤ᇰ녜〮 이셔〮 내 正져ᇰ〮法법〮을〮 護ᅘᅩᆼ〮持띵ᄒᆞ라〮 ᄒᆞ〮시〮ᅌᅵ다〮 ᄯᅩ〮 如ᅀᅧᆼ來ᄅᆡᆼ 比삥〮丘쿠ᇢᄃᆞᆯ〮 더브〮르〮시고〮 城쎠ᇰ의〮 드〮러 乞크ᇙ〮食씩〮ᄒᆞ〮거〮시ᄂᆞᆯ〮 나도〮 조ᄍᆞ ᄫᅡ〮 가〮다니〮 두〯 아ᄒᆡ〮 몰앳〮 가온〮ᄃᆡ〮 이셔〮 노〯 다가〮 부텨 오〮시〮거늘〮 보〮ᅀᆞᆸ고〮 몰애〮 우희〮 여〮 부텨ᄭᅴ〮 받ᄌᆞᄫᅡ〮ᄂᆞᆯ〮 世솅〮尊존이〮 記긩〮ᄒᆞ〮샤ᄃᆡ〮 나 滅며ᇙ〮度똥〮ᄒᆞᆫ 百ᄇᆡᆨ〮年년後ᅘᅮᇢ〯 에〮 요〮 아ᄒᆡ〮 巴방蓮련弗부ᇙ〮邑ᅙᅳᆸ〮에〮 王ᅌᅪᇰ이〮 ᄃᆞ외야〮 閻염浮뿌ᇢ提똉ᄅᆞᆯ〮 가져〮 내 舍샹〮利링〮로〮 八바ᇙ〮萬먼〮四ᄉᆞᆼ〮千쳔塔탑〮ᄋᆞᆯ〮 셰〯리라〮 ᄒᆞ〮더〮시니〮 그 아ᄒᆡ〮 이〮젯 王ᅌᅪᇰ모〮 미〮시니〮ᅌᅵ다〮 王ᅌᅪᇰ이〮 ᄯᅩ〮 무로〮ᄃᆡ〮 尊존者쟝〯ㅣ 어듸〮 겨〯시니〮잇고〮 對됭〮答답〮호〮ᄃᆡ〮 揵껀〯陀땅摩망羅랑山산애〮 이셔〮 梵뻠〮行ᅘᆡᆼ〮ᄒᆞ〮ᄂᆞᆫ 쥬ᇰ〯ᄃᆞᆯ〮콰〮 ᄒᆞᆫᄃᆡ〮 잇노〮ᅌᅵ다〮 王ᅌᅪᇰ 이〮 ᄯᅩ〮 무로〮ᄃᆡ〮 眷권〮屬쑉〮ᄋᆞᆫ〮 며〮치니〮잇고〮 對됭〮答답〮호〮ᄃᆡ〮 六륙〮萬먼〮阿ᅙᅡᆼ羅랑漢한〮이〮ᅌᅵ다〮 王ᅌᅪᇰ이〮 나라〮해〮 出ᄎᆔᆼ〮令려ᇰ〮호〮 ᄃᆡ〮 王ᅌᅪᇰ이〮 이〮제 十씹〮萬먼〮兩랴ᇰ〯ㅅ 金금으〮로〮 모ᄃᆞᆫ〮 쥬ᇰ〯님〯내〮ᄭᅴ〮 布봉〮施싱ᄒᆞ〮시고〮 一히ᇙ〮千쳔독 香햐ᇰ湯타ᇰᄋᆞ〮로〮 菩뽕提똉樹쓩〮에〮 믈〮주〮시〮ᄂᆞ니〮 五ᅌᅩᆼ〯衆쥬ᇰ〮이〮 다〯 모 ᄃᆞ〮라〮 ᄒᆞ〮야ᄂᆞᆯ〮}
\註{五ᅌᅩᆼ〯衆쥬ᇰ〮은〮 沙상彌밍와〮 沙상彌밍尼닝와〮 式식〮義창摩망那낭와〮 比삥〮丘쿠ᇢ와〮 比삥〮丘쿠ᇢ尼닝왜〮라〮}
\本{王ᅌᅪᇰㅅ 아ᄃᆞᆯ〮 拘궁那낭羅랑ㅣ라〮 호〮리〮 王ᅌᅪᇰㅅ겨틔〮 안잿〮다가〮 말〯란〮 아니〮ᄒᆞ고〮 두〯소ᇇ가라ᄀᆞᆯ〮 드니〮 두〯 ᄇᆞ〮ᄅᆞᆯ〮 곱게〮 供고ᇰ養야ᇰ〮코〮져〮 ᄒᆞ〮논 ᄠᅳ〮디〮러니〮 大땡〮衆쥬ᇰ〮ᄃᆞᆯ〮히〮 다〯 우ᅀᅳ〮며〮 王ᅌᅪᇰ도 우ᅀᅳ〮며〮 닐오〮ᄃᆡ〮 이〮 아〮기〮 功고ᇰ德득〮을〮 더으놋〮다〮 ᄒᆞ고〮 닐오〮ᄃᆡ〮 내〮 ᄯᅩ〮 三삼十씹〮萬먼〮兩랴ᇰ〯 ㅅ金금으〮로〮 모ᄃᆞᆫ〮 쥬ᇰ〯님〯내〮  ᄅᆞᆯ〮 供고ᇰ養야ᇰ〮ᄒᆞ며〮 ᄯᅩ〮 一히ᇙ〮千쳔독 香햐ᇰ湯타ᇰᄋᆞᆯ〮 더 내〯야〮 菩뽕提똉樹쓩〮를〮 싯교〮 리라〮 ᄒᆞ〮야ᄂᆞᆯ〮 그 王ᅌᅪᇰ子ᄌᆞᆼ〯ㅣ ᄯᅩ〮 네〯 소ᇇ가 라ᄀᆞᆯ〮 드러〮늘〮 王ᅌᅪᇰ이〮 도라〮보고〮 上쌰ᇰ〮座쫭〮ᄭᅴ〮 닐오〮ᄃᆡ〮 내 庫콩〮앳〮 쳔〯랴ᇰᄋᆞ〮란〮 말〯오〮 그 外ᅌᅬᆼ〮옛〮 녀〮나ᄆᆞᆫ〮 것과〮 閻염浮뿌ᇢ提똉와〮 夫붕人ᅀᅵᆫ과〮 婇ᄎᆡᆼ〯女녕〯와〮 臣씬下ᅘᅡᆼ〯와〮 이〮 아〮기〮조쳐〮 다〯 내〯야〮 賢ᅘᅧᆫ聖셔ᇰ〮 쥬ᇰ〯님〯  내〮ᄭᅴ〮 布봉〮施싱ᄒᆞ〮노〮ᅌᅵ다〮 ᄒᆞ고〮 나라〮해〮 出ᄎᆔᆼ〮令려ᇰ〮ᄒᆞ니〮라〮 그ᄢᅴ〮 王ᅌᅪᇰ과〮 上쌰ᇰ〮座쫭〮와〮 比삥〮丘쿠ᇢᄃᆞᆯ〮히〮 香햐ᇰ湯타ᇰᄋᆞ〮로〮 菩뽕提똉樹쓩〮를〮 싯기〮니〮 그 남기〮 倍ᄈᆡᆼ〯倍ᄈᆡᆼ〯히〮 싁싁ᄒᆞ고〮 길〯어늘〮 王ᅌᅪᇰ이〮며〮 臣씬下ᅘᅡᆼ〯ㅣ 다〯 ᄀᆞ자ᇰ〮 깃거〮ᄒᆞ〮더라〮 그제ᅀᅡ 王ᅌᅪᇰ이〮 쥬ᇰ〯님〯내〮ᄭᅴ〮 으 브터〮 아래〮 니르〮리〮 손〮 ᅀᅩ 진〯지ᄒᆞ〮야〮 供고ᇰ養야ᇰ〮ᄒᆞ고〮 袈강裟상 와〮 四ᄉᆞᆼ〮億ᅙᅳᆨ〮萬먼〮兩랴ᇰ〯ㅅ 보〯ᄇᆡ〮로〮 五ᅌᅩᆼ〯部뿡〯衆쥬ᇰ〮을〮 布봉〮施싱ᄒᆞ고〮}
\註{五ᅌᅩᆼ〯部뿡〯衆쥬ᇰ〮은〮 우  흿〮 五ᅌᅩᆼ〯衆쥬ᇰ〮이〮라〮}
\本{ᄯᅩ〮 四ᄉᆞᆼ〮十씹〮億ᅙᅳᆨ〮萬먼〮兩랴ᇰ〯ㅅ 보〯ᄇᆡ〮로〮 閻염浮뿌ᇢ提똉와〮 夫붕人ᅀᅵᆫ과 婇ᄎᆡᆼ〯女녕〯와〮 太탱〮子ᄌᆞᆼ〯와〮 臣씬下ᅘᅡᆼ〯와〮ᄅᆞᆯ〮 도로 사〮아〮내〯니〮 阿ᅙᅡᆼ育육〮王ᅌᅪᇰㅅ 功고ᇰ德득〮 그지〮업〯수미〮 이〮러ᄒᆞ〮더라〮 ○ 阿ᅙᅡᆼ育육王ᅌᅪᇰᄋᆡ〮 太탱〮子ᄌᆞᆼ〮 法법〮益ᅙᅧᆨ〮 이〮 八바ᇙ〮萬먼〮四ᄉᆞᆼ〮千쳔塔탑〮 셰〯ᅀᆞᄫᆞᆫ〮 나 래〮 나니〮}
\註{法법〮益ᅙᅧᆨ〮이〮 긔〯 拘궁那낭羅랑ㅣ니〮 이〮 太탱〮子ᄌᆞᆼ〯ㅅ 누〮니〮 ᄀᆞᆺᄀᆞᆺ  고〮 고〯ᄫᆞᆫ 야〯ᅌᅵ〮 拘궁那낭羅랑ㅣ라〮 호ᇙ〮 새〯 누〮니〮 ᄀᆞᆮ〮ᄒᆞᆯᄊᆡ〮 拘궁那낭羅랑ㅣ라〮 ᄒᆞ〮더라〮}
\本{이〮太탱〮子ᄌᆞᆼ〯ᄋᆡ〮 擧겅〯動또ᇰ〯이〮 쳔쳔ᄒᆞ 고〮 글〮도〮 잘ᄒᆞ며〮 활도〮 잘쏘며〮 一ᅙᅵᇙ〮絃ᅘᅧᆫ琴끔을〮 잘노〯더니〮}
\註{絃ᅘᅧᆫ은〮 시우〮리라〮}
\本{王ᅌᅪᇰㅅ 夫붕人ᅀᅵᆫ ᄒᆞ나히〮 그 太탱〮子ᄌᆞᆼ〯ᄅᆞᆯ〮 ᄉᆞ라ᇰᄒᆞ〮 야〮 더〯러ᄫᅳᆫ〮 ᄠᅳ〮들〮 ᄒᆞ〮거늘〮 太탱〮子ᄌᆞᆼ〯ㅣ 구틔〮여〮 從쬬ᇰ티〮 아니〮ᄒᆞᆫ대〮 그 夫붕人ᅀᅵᆫ이〮 怨원〮望마ᇰ〮ᄒᆞ고〮 제 이〯리〮 現ᅘᅧᆫ〮露롱〮호ᇙ가〮 ᄒᆞ〮야〮}
\註{現ᅘᅧᆫ〮露롱〮ᄂᆞᆫ〮 나다〮날씨〮라〮}
\本{아〯ᄆᆞ〮례나〮 뎌〮 太탱〮子ᄌᆞᆼ〯ᄅᆞᆯ〮 모〯ᄢᅴ〮 ᄆᆡᇰᄀᆞ〮로〮리라〮 ᄒᆞ〮야〮 王ᅌᅪᇰᄭᅴ〮 닐 오〮ᄃᆡ〮 이〮제 四ᄉᆞᆼ〮方바ᇰ이〮 大땡〮平뼈ᇰᄒᆞ니〮 太탱〮子ᄌᆞᆼ〯ㅣ 德득〮과〮 ᄌᆡ조〮왜〮 ᄀᆞᄌᆞ〮란ᄃᆡ〮 ᄀᆞᆺ〯 나라〮해〮 보내〮샤〮 人ᅀᅵᆫ心심ᄋᆞᆯ〮 뫼호〮게〮 ᄒᆞ〮쇼셔〮 王ᅌᅪᇰ이〮 그 말〯드러〮 太탱〮子ᄌᆞᆼ〯ᄅᆞᆯ〮  보내〮니〮 太탱〮子ᄌᆞᆼ〯ㅣ 가〮 公고ᇰ事ᄊᆞᆼ〮ᄅᆞᆯ〮 甚씸〮히〮 잘ᄒᆞ〮더라〮 ᄒᆞᆫᄒᆡ〮 남ᄌᆞᆨ ᄒᆞ〮거늘〮 王ᅌᅪᇰ이〮 病뼈ᇰ〮을〮 호〮ᄃᆡ〮 오ᄋᆞᆫ〮 모〮미〮 고ᄅᆞᆫ 더〯러ᄫᅳᆫ〮 내〮 나〮거늘〮 天텬下ᅘᅡᆼ〯앳〮 醫ᅙᅴᆼ員ᅌᅯᆫ이〮 고 티〮다가〮 몯〯ᄒᆞ〮야ᄂᆞᆯ〮 그 夫붕人ᅀᅵᆫ이〮 ᄀᆞᄆᆞ 니 사〯ᄅᆞᄆᆞᆯ〮 브〮려 나랏〮內뇡〮예〮 王ᅌᅪᇰㅅ 病뼈ᇰ〮ᄀᆞᆮ〮ᄒᆞᆫ 사〯ᄅᆞᄆᆞᆯ〮 어〯더〮 ᄃᆞ려〮다가〮 ᄇᆡ〮ᄅᆞᆯ〮 ᄩᅡ〮 보니〮 그 소〯배〮 거믄〮 멀에〮 기리〮 두〯ᅀᅥ〯 츤〮ᄒᆞ   니〮 잇고〮 내〮 하〮 더〯러ᄫᅥ〮 사〯ᄅᆞ미〮 몯〯 나ᅀᅡ〮가 리〮러라〮 온〮 가짓〮 藥약〮ᄋᆞᆯ〮 브ᅀᅮ〮ᄃᆡ〮 그 내〮 더 욱〮 甚씸〮ᄒᆞ〮다가〮 마ᄂᆞᆳ〮 氣킝〮韻ᅌᅮᆫ〮을〮 쐬〯니〮 그 벌에〮 죽고〮 그 내〮 즉〮자히〮 업〯거늘〮 그 夫붕人ᅀᅵᆫ이〮 王ᅌᅪᇰᄭᅴ〮 닐오〮ᄃᆡ〮 王ᅌᅪᇰㅅ 病뼈ᇰ〮을〮 내〮 어루〮 고티〮ᅀᆞᄫᅩ〮리니〮 나〯ᄅᆞᆯ〮 닐웨〮만〮 王와ᇰ이〮 ᄃᆞ외에〮 ᄒᆞ〮쇼셔〮 王와ᇰ이〮 깃거〮 닐 오〮ᄃᆡ〮 내 病뼈ᇰ〮을〮 됴〯케〮 ᄒᆞᆯ씨〮언뎌ᇰ〮 닐웨〮 王ᅌᅪᇰᄃᆞ외요〮미〮 므ᅀᅳᆷᄒᆞ료〮 ᄒᆞ〮야ᄂᆞᆯ〮 夫붕人ᅀᅵᆫ이〮 마ᄂᆞ〮ᄅᆞᆯ〮 받ᄌᆞᄫᅡ〮 좌〯시게〮 ᄒᆞ니〮 즉〮자 히〮 됴〯커늘〮 그 夫붕人ᅀᅵᆫ이〮 王ᅌᅪᇰ이〮 ᄃᆞ외 야〮 勅틱〮書셩 ᄆᆡᇰᄀᆞ〮라〮 太탱〮子ᄌᆞᆼ〯ᄭᅴ〮 보내〮 야〮 두〯 누ᇆᄌᆞᅀᆞ〮ᄅᆞᆯ〮 ᄲᅡ〮ᅘᅧ〮 보내〮라〮 ᄒᆞ고〮 다ᄅᆞᆫ 사〯ᄅᆞᄆᆞᆯ〮 갑새〮 보내〮니〮 太탱〮子ᄌᆞᆼ〯ㅣ 아바〮 니ᇝ〯 勅틱〮書셩ㅣ신가〮 너겨〮 깃ᄉᆞᄫᅡ〮 ᄒᆞᆫ눈〮 ᄲᅡ〮ᅘᅧ〮 소ᇇ바다〮ᅌᅢ〮 연자〮 두고〮 오래〮보니〮 苦킁〯空코ᇰ無뭉我ᅌᅡᆼ〯ᄅᆞᆯ〮 아라〮 須슝陀땅洹ᅘᅪᆫ道또ᇢ〯ᄅᆞᆯ〮 得득〮ᄒᆞ니〮라〮 그리〮코〮ᅀᅡ〮 ᄯᅩ〮 ᄒᆞᆫ 누〮늘〮 ᄆᆞᄌᆞ ᄲᅡ〮ᅘᅧ〮 그 使ᄉᆞᆼ〮者쟝〯ᄅᆞᆯ〮 맛디〮고〮 자〯내〮 妃핑子ᄌᆞᆼ〯와〮 서르 븓드러〮 城쎠ᇰ밧 긔〮 거러〮나니〮 길〮녀ᇙ 사〯ᄅᆞ미〮 울〯오〮 닐오〮ᄃᆡ〮 하ᄂᆞᆯ〮하〮 太탱〮子ᄌᆞᆼ〯ㅣ 므슷〮 罪쬥〯 겨〯시〮관 ᄃᆡ〮 이〮리〮 ᄃᆞ외어〮시뇨〮 ᄒᆞ고〮 절〮ᄒᆞ〮야〮 보내〮 며〮 모ᄀᆞᆯ〮 몌여〮 셜〯ᄫᅥ〮 주그〮니도〮 잇더〮라〮 太탱〮子ᄌᆞᆼ〯ㅣ 것ᄫᅡᅀᅵ〮 ᄃᆞ외야〮 빌〯머거〮 사〯니〮 다가〮 마초〮아〮 믿 나라〮해〮 도라〮오니〮 ᄉᆞᆫᄌᆡ〮 一ᅙᅵᇙ〮絃ᅘᅧᆫ琴끔을〮 가져〮 ᄃᆞᆮ니〮며〮 간〯ᄃᆡ〮 마〯 다〮 노〯더라〮 그ᄢᅴ〮 大땡〮臣씬이〮 太탱〮子ᄌᆞᆼ〯ᅟᅵᆫ고〮ᄃᆞᆯ〮 아란〮마ᄅᆞᆫ〮 夫붕人ᅀᅵᆫᄋᆞᆯ〮 므ᅀᅴ〮여〮 내〯야〮 닐오〮ᄆᆞᆯ〮 몯〯ᄒᆞ〮야〮 ᄒᆞᆫ 사〯ᄅᆞᄆᆞᆯ〮브터〮 王ᅌᅪᇰᄭᅴ〮 닐오〮ᄃᆡ〮 밧긔〮 ᄒᆞᆫ 쇼〯겨ᅌᅵ〮 琴끔을〮 잘 노〯ᄂᆞ〮ᅌᅵ다〮 王ᅌᅪᇰ이〮 블러〮보니〮 ᄌᆞ〮걋 太탱〮 子ᄌᆞᆼ〯ㅣ러라〮 마조〮보〮이〮 太탱〮子ᄌᆞᆼ[?|？？] 느리왜〮 차림〮몯〯ᄒᆞ〮얫〮다가〮 ᄭᆡ〮니그제ᅀᅡ〮 그 根ᄀᆞᆫ源ᅌᅯᆫ을〮 아라〮 그 夫붕人ᅀᅵᆫᄋᆞᆯ〮 즈규〮려 ᄒᆞ〮거늘〮 太탱〮子ᄌᆞᆼ〯ㅣ 슬허〮 마〯ᄅᆞ〮쇼 셔〮 請쳐ᇰ〯ᄒᆞ〮ᅀᆞ〮ᄫᅡᄂᆞᆯ〮 王ᅌᅪᇰ이〮 듣디〮 아니〮ᄒᆞ 고〮 브〮레〮 ᄉᆞ〮라〮 주기〮니라〮 王ᅌᅪᇰ이〮 後ᅘᅮᇢ〯에〮 神씬靈려ᇰᄭᅴ〮 盟며ᇰ誓쏑〮ᄒᆞ〮야〮 비〯니〮 太탱〮子ᄌᆞᆼ〯ㅅ 누〮니〮 다시〮 나〮거늘〮 王ᅌᅪᇰ이〮 몯〯내〯}

\newDimension{}
\node[align=center,color={rgb:red,6;magenta,2;white,4}][scale=4] at ( 8+1/3,-10.5){以\\ 下};
\node[align=center,color={rgb:red,6;magenta,2;white,4}][scale=4] at (-8-1/3,-10.5){落\\ 張};
\end{document}

%%% Local Variables:
%%% mode: latex 
%%% TeX-engine: luatex
%%% TeX-master: t 
%%% End:
